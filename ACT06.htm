<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Yesuusi Kiittidoogeetu Oosuwaa 6</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Yesuusi Kiittidoogeetu Oosuwaa</a></li>
<li><a href='ACT05.htm'>&lt;</a></li>
<li><a href='ACT.htm'>6</a></li>
<li><a href='ACT07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>Woosa Keettaa Kaalettiya Laappun Asati Doorettidosona </div><div class='p'> <span class="verse" id="V1">1&#160;</span>He wode, kaalliyaageetu qoodai dari dari biishin, Giriike qaalaa haasayiya Aihudatinne Yihudan de7iya Aihudati ooyettidosona; aissi giikko, Giriike qaalaa haasayiya Aihudati, “Ubba gallassi yeziyo quman nu am77eti naaqettoosona” yaagidosona.  <span class="verse" id="V2">2&#160;</span>Yesuusi kiittido tammanne naa77ati woosa keettaa asa ubbaa xeegidi, hagaadan yaagidosona; “Nuuni Xoossaa qaalaa yootiyoogaa aggidi, quma yezanau nuussi bessenna.  <span class="verse" id="V3">3&#160;</span>Ishatoo, lo77o geetettiyaageeta Geeshsha Ayyaanainne aadhdhida eratettai kumido laappun asata intte giddoppe doorite; nuuni qassi eta ha oosuwaassi sunttana.  <span class="verse" id="V4">4&#160;</span>SHin nuuni Xoossaa woosaaninne qaalaa yootuwan minnana” yaagidosona. </div><div class='p'> <span class="verse" id="V5">5&#160;</span>Yesuusi kiittidoogeeti haasayido haasayai asa ubbaa ufaissiis; ufaissin, ammanoinne Geeshsha Ayyaanai kumido Isxxifaanoosa, Piliphphoosa, PHirokoroosa, Niqaaroona, Ximoona, PHarmmeenanne Aihudatu ammanuwan gelida Anxxookiyaa Niiqolaawoosa dooridosona.  <span class="verse" id="V6">6&#160;</span>Dooridi Yesuusi kiittidoogeetu sinttan eta essin, Yesuusi kiittidoogeeti Xoossaa woossidoogaappe guyyiyan, bantta kushiyaa eta bolli wottidosona. </div><div class='p'> <span class="verse" id="V7">7&#160;</span>Xoossaa qaalai aakki aakki biis; kaalliyaageetu qoodainne Yerusalaamen keehi dari dari biis; qassi daro qeesetikka ammanidosona. </div><div class='s'>Woosa Keettaa Kaalettiya Isxxifaanoosi Oiqettiis </div><div class='p'> <span class="verse" id="V8">8&#160;</span>Aaro kehatettainne wolqqai kumido Isxxifaanoosi, asaa giddon oorattabaanne gita malaataa oottees.  <span class="verse" id="V9">9&#160;</span>Ailletettaappe kiyida asaa giyo Aihuda woosa keettaappe, Qareenappe, Iskkinddiriyaa asatuppe, Kilqqiyaappenne Isiyaappe yiida issi issi asati denddidi, Isxxifaanoosaara palamettoosona.  <span class="verse" id="V10">10&#160;</span>SHin Isxxifaanoosi aadhdhida eratettaaninne Ayyaanan haasayiyoogaa teqqanau danddayibookkona. </div><div class='p'> <span class="verse" id="V11">11&#160;</span>He wode eti, “Muusanne Xoossaa i cayishin siyida” giya worddo asata shammidosona.  <span class="verse" id="V12">12&#160;</span>SHammidi dere asaa, cimatanne higgiyaa tamaarissiyaageeta hanqetissidosona; Isxxifaanoosakko yiidi a oiqqidi, yaa7aakko ehin,  <span class="verse" id="V13">13&#160;</span>a bolli paidido worddo markkati, “Ha bitanee ha Beeta Maqidasiyaanne Muuse higgiyaa cayiyoogaa audenne aggenna.  <span class="verse" id="V14">14&#160;</span>Aissi giikko i, ‘Hagee Naazireeta Yesuusi ha Beeta Maqidasiyaa qolana; Muusee nuussi immido higgiyaakka laammana’ yaagishin, nuuni siyida” yaagidosona. </div><div class='p'> <span class="verse" id="V15">15&#160;</span>Yaa7an uttida asai ubbai Isxxifaanoosa akeekidi xeelliyo wode, a som77oi kiitanchchaa som77uwaa milatees. </div><ul class='tnav'>
<li><a href='index.htm'>Yesuusi Kiittidoogeetu Oosuwaa</a></li>
<li><a href='ACT05.htm'>&lt;</a></li>
<li><a href='ACT.htm'>6</a></li>
<li><a href='ACT07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
