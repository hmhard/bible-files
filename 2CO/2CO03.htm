<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Naa77antto Qoronttoosa 3</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Naa77antto Qoronttoosa</a></li>
<li><a href='2CO02.htm'>&lt;</a></li>
<li><a href='2CO.htm'>3</a></li>
<li><a href='2CO04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Ooratta Maachchaa Oosanchchata </div><div class='p'> <span class="verse" id="V1">1&#160;</span>Nuuni zaarettidi, nu huuphiyaa sabbanau doommidoniiyye? Woi hara asatuugaadan, saba dabddaabbiyaa intteyyo yeddanau woi intteppe ekkanau koyiyoonii?  <span class="verse" id="V2">2&#160;</span>Intte intte huuphen asai ubbai eranaadaaninne nabbabanaadan, nu wozanan xaafetti uttida nu dabddaabbe.  <span class="verse" id="V3">3&#160;</span>Ha dabddaabbiyaa Kiristtoosi ba huuphen xaafidi, nu bolli kiittidoogee tuma; ha dabddaabbee de7o Xoossaa Geeshsha Ayyaanan asa wozanan xaafettidoogaappe attin, shuchcha bolli qalamen xaafettibeenna. </div><div class='p'> <span class="verse" id="V4">4&#160;</span>Nuuyyo Kiristtoosa baggaara Xoossan hagaa mala ammanoi de7ees.  <span class="verse" id="V5">5&#160;</span>Nu danddayai Xoossaappe yiyoogaappe attin, ha oosuwaa nuuni nu huuphen oottanau danddayoos giyoobi nuuyyo aibinne baawa.  <span class="verse" id="V6">6&#160;</span>Nuuni Ooratta Maachchaayyo oottana mala, Xoossai nuna danddayissiis; he Ooratta Maachchai Geeshsha Ayyaanaagaa gidiyoogaappe attin, xaafettida higgiyaagaa gidenna. Xaafettida higgee haiquwaa ehees; shin Geeshsha Ayyaanai de7uwaa ehees. </div><div class='p'> <span class="verse" id="V7">7&#160;</span>SHuchchaa woocidi xaafido higgee imettiyo wode, Xoossaa bonchchoi beettiis; Muuse som77uwan de7iya phoolettai xayiyaabaa gidikkokka, he phoolettai daro wolqqaama gidiyo gishshau, Israa7eela asai a som77uwaa tishshi ootti xeellanau danddayibeenna. Haiquwaa ehiya higgee oottiyo oosoi hagaa mala bonchchuwaara yiyaagaa gidikko,  <span class="verse" id="V8">8&#160;</span>Geeshsha Ayyaanai oottiyo oosuwaa bonchchoi ai keenaa aadhdhanee?  <span class="verse" id="V9">9&#160;</span>Aissi giikko, asi pirdda ekkiyo oosoi bonchcho gidikko, yaatin, asi xilliyo oosuwaa bonchchoi waanidi daranee?  <span class="verse" id="V10">10&#160;</span>Aissi giikko, kase bonchchoi ha77i baappe keehi aadhdhiya bonchchuwaa gaasuwan xayidoogee tuma.  <span class="verse" id="V11">11&#160;</span>Aissi giikko, he xayidaagan bonchchoi de7iyaabaa gidikko, merinau de7iyaagan ai keena gita bonchchoi de7anee? </div><div class='p'> <span class="verse" id="V12">12&#160;</span>Nuuni ufaissan naagiyo hagaa malabai nuuyyo de7iyo gishshau, qoncciyan xalidi haasayeettees.  <span class="verse" id="V13">13&#160;</span>Israa7eela asai xayiya bonchchuwaa wurssettaa be7enna mala, ba som77uwaa naxalan kammida Muuse mala nuuni gidokko.  <span class="verse" id="V14">14&#160;</span>SHin eta wozanai dammiis; aissi giikko, eti Gal77a Maachchaa nabbabiyo wode, hachchi gakkanaassikka, he naxalai eta wozanaa kammi wottiis; ooninne Kiristtoosaara gaittiyo wode xalaalan he naxalai kichchees.  <span class="verse" id="V15">15&#160;</span>SHin eti Muuse maxaafaa nabbabiyo wode ubban hachchi gakkanaassikka, he naxalai eta wozanaa kammi wottiis.  <span class="verse" id="V16">16&#160;</span>SHin Xoossaa maxaafai, “Ooninne Godaakko simmiyo wode audenne he naxalai kichchees” yaagees.  <span class="verse" id="V17">17&#160;</span>Godai Geeshsha Ayyaana. Godaa Ayyaanai de7iyoosan ailletetti baawa.  <span class="verse" id="V18">18&#160;</span>Nuuni ubbaikka naxalan kamettibeenna som77uwan Godaa bonchchuwaa heregadan zaaridi phoolana; qassi Geeshsha Ayyaana gidiya Godaappe yiya he bonchchoi nuna ba meraa milatissidi, bonchchuwaappe bonchchuwau laammana. </div><ul class='tnav'>
<li><a href='index.htm'>Naa77antto Qoronttoosa</a></li>
<li><a href='2CO02.htm'>&lt;</a></li>
<li><a href='2CO.htm'>3</a></li>
<li><a href='2CO04.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
