<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Naa77antto Qoronttoosa 6</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Naa77antto Qoronttoosa</a></li>
<li><a href='2CO05.htm'>&lt;</a></li>
<li><a href='2CO.htm'>6</a></li>
<li><a href='2CO07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='p'> <span class="verse" id="V1">1&#160;</span>Intte nunaara Xoossaa oosuwaa oottiiddi, a aaro kehatettaa ekkidi go7ettana mala, nuuni inttena woossoos.  <span class="verse" id="V2">2&#160;</span>Aissi giikko Xoossai, </div><div class='q'>“Taani injje wodiyan </div><div class='q2'>neeni giyoogaa siyaas; </div><div class='q'>qassi atotettaa gallassi </div><div class='q2'>nena maaddaas” </div><div class='m'>yaagees. Be7ite, injje wodee ha77a. Be7ite, atotettaa gallassai hachcha. </div><div class='p'> <span class="verse" id="V3">3&#160;</span>Nuuni nu oosuwaa ooninne boranaagaa koyokko; qassi oonanne xubbanaagaa koyokko.  <span class="verse" id="V4">4&#160;</span>SHin ubbaban nuuni Xoossaa ashkkarata gidiyoogaa nu huuphen bessida; daro genccan, waayiyan, metuwan, gita tuggan,  <span class="verse" id="V5">5&#160;</span>lissuwan garafettiyoogan, qashuwan, wocaman, daafuran, xiskko xayiyoogan, xooman,  <span class="verse" id="V6">6&#160;</span>geeshshatettan, eratettan, danddayan, kehatettan, Geeshsha Ayyaanan, tumu siiquwan,  <span class="verse" id="V7">7&#160;</span>tumaa haasayiyoogan, Xoossaa wolqqan nuuni Xoossaa ashkkarata gidiyoogaa nu huuphen bessida; qassi nu huuphiyaa naaganaunne olettanau nuuyyo xillotettaa ola miishshai de7ees.  <span class="verse" id="V8">8&#160;</span>Nuuni bonchchettidanne tooshettida; cayettidanne galatettida. Qassi tumaa haasayoos; shin asai nuna worddanchcha giidi qoppees.  <span class="verse" id="V9">9&#160;</span>Nuuni asi erenna asa mala; shin asai ubbai nuna erees; nuuni haiqqida asa mala; shin intte be7iyoogaadankka de7oos; qaxxayettida asa mala; shin haiqqibookko.  <span class="verse" id="V10">10&#160;</span>Nuuni kayyottiyaageeta gidikkokka, ubba wode ufaittoos. Hiyyeesa milatoos; shin daro asaa dureyoos; qassi aibinne bainna asa milatoos; shin ubbabaikka nubaa. </div><div class='p'> <span class="verse" id="V11">11&#160;</span>Qoronttoosan de7iya asau, nuuni intteyyo qoncciyan yootida; nu uluwaakka inttena bessida;  <span class="verse" id="V12">12&#160;</span>Nuuni intteyyo xibibookko; xibidaageeti inttena. Nuuni nu uluwaa intteyyo genttibookko; shin intte uluwaa nuuyyo genttidaageeti inttena.  <span class="verse" id="V13">13&#160;</span>Ha77i taani ta naatuyyo haasayiyoogaadan, intteyyo haasayais; nuuni inttena nu uluwaa bessidoogaadan, inttekka nuna intte uluwaa aassi dooyidi bessite. </div><div class='s'>Ammanenna Asaara Zuppetennan Aggiyoogaa </div><div class='p'> <span class="verse" id="V14">14&#160;</span>Ammanenna asatuura zuppetidi, giigenna oosuwaa oottoppite. Aissi giikko, xillotettaayyoonne nagaraayyo aiba gaitetti de7ii? Poo7uwaayyoonne xumaayyo aiba issippetetti de7ii?  <span class="verse" id="V15">15&#160;</span>Kiristtoosanne xalahe halaqaa issippe gattiyaabi aibee? Qassi ammaniyaageenne ammanennaagee koxxiyoobi aibi de7ii?  <span class="verse" id="V16">16&#160;</span>Xoossaa Beeta Maqidasiyaaranne eeqaara aiba zuppetetti de7ii? Aissi giikko Xoossai, </div><div class='q'>“Taani eta giddon de7ananne </div><div class='q2'>eta giddon hemetettana. </div><div class='q'>Taani eta Xoossaa gidana; </div><div class='q2'>qassi etikka ta asata gidana” </div><div class='m'>giidoogaadan, nuuni de7o Xoossaa beeta maqidase.  <span class="verse" id="V17">17&#160;</span>Hegaadankka, qassi Godai, </div><div class='q'>“Eta giddoppe kiyite; </div><div class='q2'>etappe shaahettite. </div><div class='q'>Tunabaakka bochchoppite. </div><div class='q2'>Taani inttena mokka ekkana. </div><div class='q'> <span class="verse" id="V18">18&#160;</span>Qassi taani intteyyo aawa gidana; </div><div class='q'>inttekka taayyo attuma naatanne </div><div class='q2'>macca naata gidana. </div><div class='q'>Taani Ubbaappe Wolqqaama Godai </div><div class='q2'>hagaa odais” </div><div class='m'>yaagiis. </div><ul class='tnav'>
<li><a href='index.htm'>Naa77antto Qoronttoosa</a></li>
<li><a href='2CO05.htm'>&lt;</a></li>
<li><a href='2CO.htm'>6</a></li>
<li><a href='2CO07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
