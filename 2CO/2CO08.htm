<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Naa77antto Qoronttoosa 8</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Naa77antto Qoronttoosa</a></li>
<li><a href='2CO07.htm'>&lt;</a></li>
<li><a href='2CO.htm'>8</a></li>
<li><a href='2CO09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>Ammaniya Asati Kehidi Immidobaa </div><div class='p'> <span class="verse" id="V1">1&#160;</span>Nu ishatoo, Xoossaa aaro kehatettai Maqidooniyaa woosa keettatun oottidobaa inttena erissanaagaa koyoos.  <span class="verse" id="V2">2&#160;</span>Eti aadhdhido waayiyan wolqqaama paaciyaa paacettidosona; shin eti hiyyeesa gidikkokka, bantta immiyooban daro kehoosonanne qassi gita ufaissaa ufaittoosona.  <span class="verse" id="V3">3&#160;</span>Aissi giikko, eti bantta wolqqa keenaa qassi harai atto bantta wolqqaappekka dariyaagaa dosidi immidoogau taani markka.  <span class="verse" id="V4">4&#160;</span>Eti geeshshata maaddiyo lo77o oosuwaa nunaara oottanau nuna daro woossidosona.  <span class="verse" id="V5">5&#160;</span>Eti nuuni qoppidoogaappe aattidi oottidosona; kasetidi eti bantta huuphiyaa Godaayyo immidoogaappe guyyiyan, Xoossai giido mala, nuuyyookka bantta huuphiyaa immidosona. </div><div class='p'> <span class="verse" id="V6">6&#160;</span>Hegaa gishshau, nuuni ha lo77o oosuwaa doommida Tiitu gujji oottanaadaaninne inttena maaddidi, he oosuwaa polissanaadan a woossida.  <span class="verse" id="V7">7&#160;</span>SHin intte ubbaban, ammanuwan, haasayan, eratettan, gita amuwan, nuna siiqiyoogan ubbabankka duretidoogaadan, ha lo77o oosuwankka intte keha gidanaagaa nuuni koyoos. </div><div class='p'> <span class="verse" id="V8">8&#160;</span>Taani hegaa azazanau giikke; shin haratu gita amuwaa baggaara intte siiqoi ai keena tumakko eranau gais.  <span class="verse" id="V9">9&#160;</span>Aissi giikko, intte nu Godaa Yesuus Kiristtoosa aaro kehatettaa ereeta; Kiristtoosi dure gidi uttidi, intte a hiyyeesatettan duretanaadan, intte gishshau hiyyeesiis. </div><div class='p'> <span class="verse" id="V10">10&#160;</span>Taani ha yohuwan inttena zoriyoogee hagaa; zillaitti intte doommidoogaa ha77i wurssiyoogee intteyyo lo77o; intte ooso xalaalau gidennan, oottana qofaukka kasetidaageeta.  <span class="verse" id="V11">11&#160;</span>Intte oottanau keehi amottidoogee oottidi polidoogaara giiga gidana mala, intteyyo danddayettidoogaadankka oosuwaa polite.  <span class="verse" id="V12">12&#160;</span>Aissi giikko, issi urai Xoossau immanau keehi amottikko, Xoossai au de7ida keenaa ekkanaappe attin, au bainnabaa appe ekkenna. </div><div class='p'> <span class="verse" id="V13">13&#160;</span>Aissi giikko, taani harati waayiyaappe shemppin, intte waayettanaagaa giikke; intte giiga gidanaagaappe attin.  <span class="verse" id="V14">14&#160;</span>Eta palahai intte pacaa kunttana mala, intteyyo ha wodiyan de7iya palahai eta pacaa kunttana koshshees; naa77aikka hegan giiga gidana.  <span class="verse" id="V15">15&#160;</span>Xoossaa maxaafan, “Darissidi shiishshidaagau palahibeenna; qassi guuttaa shiishshidaagaukka paccibeenna” geetettidi xaafettiis. </div><div class='s'>Tiitanne A Laggeta </div><div class='p'> <span class="verse" id="V16">16&#160;</span>SHin nuuni intteyyo qoppiyoogaa mala, gita qofaa Tiita qofissida Xoossaa galatai gakko.  <span class="verse" id="V17">17&#160;</span>Tiitu inttekko baanau ba qofaa qachchidoogee, ba huuphen inttena maaddanau daro amottido gishshappe attin, nu zore xalaalaa ekkidoogaana gidenna.  <span class="verse" id="V18">18&#160;</span>Wonggeliyaa mishiraachchuwaa yootiyo ba oosuwan woosa keetta ubban daro bonchchettida ishaa nuuni aara issippe kiittoos.  <span class="verse" id="V19">19&#160;</span>Hegaa bollan qassi, ha nuuni oottiyo lo77o oosuwaa i nunaara issippe oottanaunne Godaa bonchchuwau nuuni harata maaddanaassi keehi amottiyoogaa bessanau woosa keettati a dooridi sunttidosona. </div><div class='p'> <span class="verse" id="V20">20&#160;</span>Nuuni oottiyo ha keha imuwaa gishshau, ooninne nuna borenna mala naagettoos.  <span class="verse" id="V21">21&#160;</span>Aissi giikko, nuuni Godaa sintta xalaalan lo77obaa oottanaagaa gidenna; shin asa sinttankka lo77obaa oottanaagaa qoppoos. </div><div class='p'> <span class="verse" id="V22">22&#160;</span>Nuuni darotoo paacci be7ido nu ishaa, ubba wode inttena maaddanau daro amottiyaagaa, ha asatuura inttekko kiittoos; qassi ha77i i inttena daro ammaniyo gishshau, inttena maaddanau kaseegaappe aattidi keehi amottees.  <span class="verse" id="V23">23&#160;</span>Tiitubaa gidikko, i inttena maaddanau tanaara issippe oottiya ta laggiyaa; hinkko ishanttubaa gidikko, eti woosa keettati kiittidoogeetanne Kiristtoosa bonchchissiyaageeta.  <span class="verse" id="V24">24&#160;</span>Simmi woosa keetta ubbati intte siiqoi tuma gidiyoogaa erana mala, qassi nuuni inttebaa sabbiyoogee likke gidiyoogaa erana mala, intte siiquwaa eta bessite. </div><ul class='tnav'>
<li><a href='index.htm'>Naa77antto Qoronttoosa</a></li>
<li><a href='2CO07.htm'>&lt;</a></li>
<li><a href='2CO.htm'>8</a></li>
<li><a href='2CO09.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
