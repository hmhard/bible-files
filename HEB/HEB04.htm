<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Ibraawe 4</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Ibraawe</a></li>
<li><a href='HEB03.htm'>&lt;</a></li>
<li><a href='HEB.htm'>4</a></li>
<li><a href='HEB05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='p'> <span class="verse" id="V1">1&#160;</span>Simmi Xoossai nuna ba shemppiyoosaa, “Gelissana” giidoogee biroona gidikko, intteppe ooninne he shemppiyoosaa gelennan attenna mala yayyoos.  <span class="verse" id="V2">2&#160;</span>Aissi giikko, eti wonggeliyaa mishiraachchuwaa siyidoogaadan, nuunikka siyida; eti siyidosona; shin ammanidi ekkibeenna gishshau, ainne eta go77ibeenna.  <span class="verse" id="V3">3&#160;</span>Gidikkokka, Xoossaa oosoi sa7ai merettoosappe doommin polettidaagaa gidikkokka, Xoossai, </div><div class='q'>“Taani hanqqetta caaqqada, </div><div class='q2'>‘Eti taani shemppiyoosaa </div><div class='q'>mulekka gelokkona’ yaagaas” </div><div class='m'>giidoogaadan, nuuni ammanidaageeti i shemppiyoosaa gelana.  <span class="verse" id="V4">4&#160;</span>Aissi giikko, laappuntta gallassaabaa issisan Xoossaa maxaafai, “Xoossai laappuntta gallassan ba ooso ubbaappe shemppiis” yaagiis.  <span class="verse" id="V5">5&#160;</span>Qassi he sohuwankka, “Eti taani shemppiyoosaa mulekka gelokkona” yaagiis.  <span class="verse" id="V6">6&#160;</span>Wonggeliyaa mishiraachchuwaa koiro siyidaageeti azazettibeenna gishshau, shemppo sohuwaa gelibookkona; issi issi asati he sohuwaa gelanaageeti de7oosona.  <span class="verse" id="V7">7&#160;</span>Xoossai daro wodiyaappe guyyiyan, Daawita baggaara naa77anttuwaa issi gallassaa, “Hachchi” giyo qaalan keeridi, </div><div class='q2'>“Xoossaa qaalaa intte hachchi siyiyaabaa gidikko, </div><div class='q2'>zore ekkennan ixxoppite” </div><div class='m'>yaagiis.  <span class="verse" id="V8">8&#160;</span>Xoossai shemppiyoosaa asaa efiidi Yaasu shemppissidobaa gidiyaakko, Xoossai hara gallassabaa guyye keerenna.  <span class="verse" id="V9">9&#160;</span>Hegaa gishshau, Xoossaa asaayyo Sambbataa shemppoi naagetti uttiis.  <span class="verse" id="V10">10&#160;</span>Aissi giikko, Xoossai shemppiyoosaa geliya ooninne, Xoossai ba oosuwaappe shemppidoogaadan, ikka ba oosuwaappe shemppana.  <span class="verse" id="V11">11&#160;</span>Simmi Israa7eela asai azazettennan ixxidi, Xoossaara issippe shemppiyoosaa gelennan attidoogaadan, nuuppe ooninne hegaa mala ixuwan he sohuwaa gelennan attenna mala minnoos. </div><div class='p'> <span class="verse" id="V12">12&#160;</span>Aissi giikko, Xoossaa qaalai paxa de7eesinne oottees; naa77u zoozee de7iyo bisuwaappekka aadhdhidi qarattees. He qaalai shemppoinne ayyaanai, kureenne kolzzee issippe gaittiyoosaa shaakkana gakkanaassi caddees. Qassi asa wozanan de7iya koshshaanne qofaa i shaakkees.  <span class="verse" id="V13">13&#160;</span>Nuuni oottiyoobaa wochchiya Xoossaa sinttan ubbabaikka beettiyoogaappenne qoncciyan de7iyoogaappe attin, a aifiyan geemmiya mereti aibinne baawa. </div><div class='s'>Yesuusi Qeese Ubbatuyyo Gita Halaqa </div><div class='p'> <span class="verse" id="V14">14&#160;</span>Simmi saluwaa biida qeese ubbatu gita halaqai, Xoossaa Na7ai Yesuusi, nuuyyo de7iyo gishshau, nu ammanuwaa mintti naagoos.  <span class="verse" id="V15">15&#160;</span>Aissi giikko, nu qeese ubbatu halaqai nuuni daafuriyo wode nuuyyo qarettanau danddayees; nagara i oottibeennaagaappe attin, nunadan ubbabankka paacettiis.  <span class="verse" id="V16">16&#160;</span>Simmi nuna koshshiyo wode maaddiya maarotettaa ekkanaunne aaro kehatettaa demmanau, aaro kehatettai de7iyoosaa Xoossaa araataakko, yayyennan shiiqoos. </div><ul class='tnav'>
<li><a href='index.htm'>Ibraawe</a></li>
<li><a href='HEB03.htm'>&lt;</a></li>
<li><a href='HEB.htm'>4</a></li>
<li><a href='HEB05.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
