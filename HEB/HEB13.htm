<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Ibraawe 13</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Ibraawe</a></li>
<li><a href='HEB12.htm'>&lt;</a></li>
<li><a href='HEB.htm'>13</a></li>
<li><a href='JAS01.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>Xoossaa Nuuni Waati Ufaissanau Bessiyaakko </div><div class='p'> <span class="verse" id="V1">1&#160;</span>Intte ishata siiqiyoogaa aggoppite.  <span class="verse" id="V2">2&#160;</span>Imatta mokkiyoogaakka dogoppite. Aissi giikko, yaatiyoogan issi issi asai erennan kiitanchchata mokkiis.  <span class="verse" id="V3">3&#160;</span>Qasho keettan de7iyaageetubaa inttekka etaara issippe qasho keettan de7iyoogaadan qoppite; qassi intte intte huuphen waayettiyoogaadan, waayettiyaageetubaa qoppite. </div><div class='p'> <span class="verse" id="V4">4&#160;</span>Ekkiyoogaanne geliyoogaa asai ubbai bonchchanau bessees; qassi azinainne machchiyaa issoi issuwau ammanettanau bessees; aissi giikko, Xoossai shaaramuxanau qaaqqatiyaageetanne shaaramuxiyaageeta pirddana. </div><div class='p'> <span class="verse" id="V5">5&#160;</span>Miishsha siiqoppe inttena naagite; intteyyo de7iyaagee intteyyo gido. Aissi giikko, Xoossai ba huuphen, </div><div class='q'>“Taani nena mulekka yeggikke </div><div class='q2'>woikko aggikke” </div><div class='m'>yaagiis.  <span class="verse" id="V6">6&#160;</span>Hegaa gishshau, nuuni xalidi, </div><div class='q'>“Godai tana maaddiyaagaa; </div><div class='q2'>taani yayyikke. </div><div class='q'>Asi tana ai oottii?” </div><div class='m'>yaagoos. </div><div class='p'> <span class="verse" id="V7">7&#160;</span>Xoossaa qaalaa intteyyo yootida inttena kaalettidaageeta hassayite; eti waani de7idaakkonne hassayite; qassi etaagaadan ammanite. </div><div class='p'> <span class="verse" id="V8">8&#160;</span>Yesuus Kiristtoosi zinekka hachchikka merinaukka laamettenna.  <span class="verse" id="V9">9&#160;</span>Dumma dumma ooratta timirttiyan wora booppite. Nu wozanai Xoossaa aaro kehatettan galatiyoogee lo77o gidiyoogaappe attin, miyoobau azazettiyoogaa gidenna; hegau azazettidaageetikka maadettibookkona. </div><div class='p'> <span class="verse" id="V10">10&#160;</span>Nuuyyo yarshshiyoosai de7ees; Dunkkaaniyaa giddon oottiyaageeti he yarshshiyoosaappe maanau etau maati baawa.  <span class="verse" id="V11">11&#160;</span>Qeese ubbatu halaqai nagaraa gishshau, mehiyaa suuttaa yarshshanau Ubbaappe Aadhdhiya Geeshsha Sohuwaa efees; shin he mehiyaa ashuwaa qassi dirssaappe kareera xuuggees.  <span class="verse" id="V12">12&#160;</span>Hegaa gishshau, Yesuusikka qassi nagaraappe asaa ba suuttan geeshshanau, katamaa penggiyaappe kareera waayettiis.  <span class="verse" id="V13">13&#160;</span>Simmi nuuni i borettido boriyaa ekkidi, dirssaappe kare akko kiyoos.  <span class="verse" id="V14">14&#160;</span>Aissi giikko, nuuyyo hagan merinau de7iya katami baawa; shin nuuni yaana katamaa naagoos. </div><div class='p'> <span class="verse" id="V15">15&#160;</span>Simmi Xoossaayyo Yesuusa baggaara ubba wode galataa yarshshuwaa immoos; hegaa giyoogee menttershshai a sunttaayyo immiyo galataa giyoogaa.  <span class="verse" id="V16">16&#160;</span>Lo77obaa oottiyoogaanne issoi issuwaa maaddiyoogaa dogoppite. Aissi giikko, Xoossaa ufaissiyaagee hegaa mala yarshshuwaa. </div><div class='p'> <span class="verse" id="V17">17&#160;</span>Inttena kaalettiyaageetuyyo azazettite; qassi eti azaziyoogaakka oottite. Eti bantta oottidobaa Xoossau yootana gishshau, intte shemppuwaa mintti naagoosona; intte etau azazettikko, bantta oosuwaa ufaittidi oottana; hegee xayikko, eti yiillotiiddi oottana; hegee inttena ainne maaddenna. </div><div class='p'> <span class="verse" id="V18">18&#160;</span>Nuuyyo Xoossaa woossite. Nuuni ubba wode lo77obaa oottanau koyiyo gishshau, nuna zoriya lo77o wozanai nuuyyo de7ees.  <span class="verse" id="V19">19&#160;</span>Xoossai tana inttekko eesuwan zaarana mala, Xoossaa intte mintti woossanaadan, taani inttena keehi woossais. </div><div class='s'>Woosaa </div><div class='p'> <span class="verse" id="V20">20&#160;</span>Sarotettaa Xoossai, nu Godaa Yesuusa, dorssaa heemmiya gitaa, merinaa maachchaa suuttan haiquwaappe denttiis.  <span class="verse" id="V21">21&#160;</span>Xoossai Yesuus Kiristtoosa baggaara ba sinttan bana ufaissiyaabaa inttena ootissiiddi, inttekka i koyidobaa oottana mala, lo77o ooso ubban inttena i giigisso; Xoossai meri merinau bonchchetto. Amin77i. </div><div class='s'>Kuushshaa </div><div class='p'> <span class="verse" id="V22">22&#160;</span>Ta ishatoo, taani ha dabddaabbiyaa intteyyo qanttan xaafido gishshau, intte ha zoriyaa salettennan ezggana mala, taani inttena woossais. </div><div class='p'> <span class="verse" id="V23">23&#160;</span>Nu ishai, Ximootiyoosi qashuwaappe birshshettidoogaa erite. Eesuwan i haa yiikko, taani aara baada inttena be7ana. </div><div class='p'> <span class="verse" id="V24">24&#160;</span>Inttena kaalettiya ubbatanne geeshshata ubbaa saro saro giite. Xaaliyaappe yiida ammaniyaageeti inttena saro saro goosona. </div><div class='p'> <span class="verse" id="V25">25&#160;</span>Aaro kehatettai inttenaara ubbaara issippe gido. Amin77i. </div><ul class='tnav'>
<li><a href='index.htm'>Ibraawe</a></li>
<li><a href='HEB12.htm'>&lt;</a></li>
<li><a href='HEB.htm'>13</a></li>
<li><a href='JAS01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
