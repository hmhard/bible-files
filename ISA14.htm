<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Isiyaasa 14</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Isiyaasa</a></li>
<li><a href='ISA13.htm'>&lt;</a></li>
<li><a href='ISA.htm'>14</a></li>
<li><a href='ISA15.htm'>&gt;</a></li>
</ul>
<div class="main">
 
<div class='chapterlabel' id="V0"> 14</div><div class='s'>Israa7eela Asai Omooduwaappe Simmana </div><div class='p'> <span class="verse" id="V1">1&#160;</span>GODAI Israa7eela asau qarettana; Israa7eelakka zaarettidi doorana. Eta eta buzo biittan wottana; betetikka etaara gaittidi, Israa7eela asaara issippe de7ana.  <span class="verse" id="V2">2&#160;</span>Daro kawotettai Israa7eela asaa ekkidi, eta sohuwaa ehaana; ehin Israa7eela asai kawotettata maccanne attuma ashkkaradan, GODAA biittan haarana. Eti banttana omooddidaageeta omooddana; banttana huqqunnidaageetakka haarana. </div><div class='s'>Baabiloone Kawoi Duufuwan Gelido Gelettaa </div><div class='p'> <span class="verse" id="V3">3&#160;</span>GODAI inttena intte tuggaappe, metuwaappenne intte haarettido iita ailletettaappe shemppissido gallassi,  <span class="verse" id="V4">4&#160;</span>intte Baabiloone kawuwaa bolli hagaadan yaagidi qilliiccana; “Huqqunniyaagee waani aggidee; a hanqquwaa suuloikka waani attidee!  <span class="verse" id="V5">5-6&#160;</span>Kawotettata qareti bainna naaquwaa naaqqida iitatu gatimaanne haariyaageetu xam77aa GODAI menttiis. Eti asaa wurssetti bainna hanqquwan shocidosona.  <span class="verse" id="V7">7&#160;</span>Biitta ubbai etappe shemppidi, woppan de7ees; asaikka yettaa yexxees.  <span class="verse" id="V8">8&#160;</span>Harai attin, zigatikka Liibaanoosa xiiddatikka, kawuwaa kunddettan ufaittidi, ‘Neeni kauyyada wodhdhaichchaappe sinttan, nuna qanxxanau yiyaabi baawa’ yaagoosona. </div><div class='p'> <span class="verse" id="V9">9&#160;</span>“Neeni yiyo wode, Si7oolee nena mokkanau hirkkin giigiis; i kase biittaa kaalettida asatu moitilleta nena sarotanaadan denttettees; qassi kase kawotettatussi kawo gidida ubbatakka eta araataappe dentti essees.  <span class="verse" id="V10">10&#160;</span>Eti ubbaikka hagaadan yaagana; ‘Hekko neenikka nunadan, wolqqa xayadasa; neenikka nu mala gidadasa!  <span class="verse" id="V11">11&#160;</span>Kase diittaa diixxiiddi sabbiyo ne bonchchoi Si7ooliyan duge geliis. Duuchchati neeni zin77iyo hiixa; guxunetikka neeni maayiyo afala gidana’ yaagana. </div><div class='p'> <span class="verse" id="V12">12&#160;</span>“Nenoo wonttaa na7au, bakkaaliyau, saluwaappe waana kunddadii! Nenoo kawotettaa kaushshidaagoo, waana qanxxettada sa7an wodhdhadii!  <span class="verse" id="V13">13&#160;</span>Neeni ne wozanan, ‘Taani saluwaa kiyana; ta kawotettaa araataakka Xoossaa xoolinttetuppe bollaara xoqqan wottana; huuphessa bagga gaxan, yaa7ai shiiqiyo deriyaa huuphiyan uttana.  <span class="verse" id="V14">14&#160;</span>SHaarati de7iyo xoqqaappekka bollau pude aadhdhana; taani tana Ubbaappe Xoqqiya Xoossaa mala oottana’ yaagadasa.  <span class="verse" id="V15">15&#160;</span>SHin neeni Si7ooliyan, hirkki ciimma ollan duge yegettadasa. </div><div class='p'> <span class="verse" id="V16">16&#160;</span>“Nena be7iyaageeti, ‘Biittaa qaattidaagee, kawotettata kokkorssidaagee,  <span class="verse" id="V17">17&#160;</span>sa7aa bazzo kessidaagee, sa7an de7iya katamatakka aatti yeggidaagee, ba qasho asatakka soo yeddennan diggida bitanee hagee?’ yaagidi tishshi ootti akeekidi xeellana. </div><div class='p'> <span class="verse" id="V18">18&#160;</span>“Kawotettatu kawoti ubbai ba duufuwan duufuwan bonchchuwan zin77ana.  <span class="verse" id="V19">19&#160;</span>SHin neeni ixettida tashedan, ne duufuwaappe gaxi olettadasa; ne ahai bisuwan cadetti haiqqida ahan, qassi ollan de7iya shuchchatukko duge wodhdhiyaageetu ahan kamettiis. Neeni tohuwan yerettida aha mala gidadasa.  <span class="verse" id="V20">20&#160;</span>Neeni mooguwaakka etaara issippe moogettakka; aissi giikko, neeni ne biittaa bashshadasa; ne asaakka woradasa. Iitaa oottiyaageetu sunttai naa77antto mulekka xeesettoppo.  <span class="verse" id="V21">21&#160;</span>Eta aawatu nagaraa gishshau, naata woranau giigissite; hegee xayikko eti denddidi, biittaa laattana; sa7aa ubbaakka katama xalla oottana” yaagana. </div><div class='s'>Xoossai Baabiloone Biittaa Xaissana </div><div class='p'> <span class="verse" id="V22">22&#160;</span>Ubbaappe Wolqqaama GODAI hagaadan yaagees; “Taani eta bollan denddana; denddada eta sunttaa, eta atettaa, eta zerettaanne eta yeletaa Baabilooneppe xaissana.  <span class="verse" id="V23">23&#160;</span>Taani Baabiloone guttoi de7iyoosanne haatti eelliyoosa oottana; bashshaa puxan taani a pittana. Taani Ubbaappe Wolqqaama GODAI hagaa odais” yaagees. </div><div class='s'>Xoossai Asooreta Xaissana </div><div class='p'> <span class="verse" id="V24">24&#160;</span>Ubbaappe Wolqqaama GODAI hagaadan yaagidi caaqqiis; “Taani halchchidoogaadan hanana; taani qoppidoogaadankka polettana.  <span class="verse" id="V25">25&#160;</span>Taani Asoore biittaa bitaniyaa ta biittan mentterettana; ta deretu huuphiyan taani a yedhdhana; a qambbarai eta bollaappe, a toohoikka eta hashiyaappe kichchana” yaagiis.  <span class="verse" id="V26">26&#160;</span>Sa7au muliyau qofettida qofai hagaa; kawotettatu ubbaa bollan micettida kusheekka hagaa.  <span class="verse" id="V27">27&#160;</span>Ubbaappe Wolqqaama GODAI hagaa qoppido gishshau, a ooni digganau danddayii? A kusheekka micettiis; hegaa ooni guyye zaaranau danddayii? </div><div class='s'>Xoossai Pilisxxeemata Xaissana </div><div class='p'> <span class="verse" id="V28">28&#160;</span>Kawoi Akaazi haiqqido laitti odettida qaalai hagaadan yaagiyaagaa;  <span class="verse" id="V29">29&#160;</span>“Inttenoo Pilisxxeema asatoo ubbatikka, inttena shocida xam77ai meqqido gishshau ufaittoppite; aissi giikko, he shooshshaa zariyaappe hasoi kiyana; a zerettaikka qassi paalliya shooshshaa gidana.  <span class="verse" id="V30">30&#160;</span>Hiyyeesatu baira naati qumaa maana; metootanchchati woppu giidi zin77ana. SHin taani ne zariyaa koshan wurssana; qassi neeppe attidaageetakka worana. </div><div class='p'> <span class="verse" id="V31">31&#160;</span>“Nenoo penggiyau, yeekka! Nenoo katamau, waassa! Inttenoo Pilisxxeema asau ubbau, intte ubbaikka hirggan maashite! Aissi giikko, huuphessa baggappe cuwai kiyidi yees; he citaappe duuxxidi guyye attiyaabi baawa.  <span class="verse" id="V32">32&#160;</span>Kawotettai kiittidoogeetussi woigidi zaaranee? ‘GODAI Xiyoone keexxiis; keexxin qohettida a asai i giddon qosetti attiyoosaa demmiis’ yaagana” yaagiya qaalai odettiis. </div><ul class='tnav'>
<li><a href='index.htm'>Isiyaasa</a></li>
<li><a href='ISA13.htm'>&lt;</a></li>
<li><a href='ISA.htm'>14</a></li>
<li><a href='ISA15.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
