<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Qolasiyaasa 4</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Qolasiyaasa</a></li>
<li><a href='COL03.htm'>&lt;</a></li>
<li><a href='COL.htm'>4</a></li>
<li><a href='1TH01.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='p'> <span class="verse" id="V1">1&#160;</span>Godatoo, intteyyookka saluwan Godai de7iyoogaa eridi, intte ailletuyyo xillotettaaninne suuretettan koshshiyaabaa oottite. </div><div class='s'>Zoriyaa </div><div class='p'> <span class="verse" id="V2">2&#160;</span>Xoossaa aggennan woossite; qassi woossiiddi azallennan, a galatiiddi woossite.  <span class="verse" id="V3">3&#160;</span>Qassi intte woossiyo wode ubban, kaseesappe asayyo qonccibeennabaa, Kiristtoosabaa nuuni yootana mala, Xoossai nuuyyo injjeyanaadan, nuuyyookka Xoossaa woossite; aissi giikko, ha77i taani qasho keettan de7iyoogee hegaassa.  <span class="verse" id="V4">4&#160;</span>Qassikka taani bessiyaagaa keenaa qonccissada ha yohuwaa yootana mala, taayyo Xoossaa woossite. </div><div class='p'> <span class="verse" id="V5">5&#160;</span>Intteyyo de7iya wodiyaa go77i bainnasan xaissennan, ammanennaageetu matan hayyottidi de7ite.  <span class="verse" id="V6">6&#160;</span>Intte asa ubbau waati zaaranau bessiyaakko erana mala, intte haasayai ubba wode, siyanau kehiyaagaanne ufaissiyaagaa gidanau bessees. </div><div class='s'>Wurssetta Sarotaa </div><div class='p'> <span class="verse" id="V7">7&#160;</span>Nu siiqo ishai Tikiqoosi, tanaara issippe Godaa oosuwan ashkkara gidida ammanettiya oosanchchai, ta de7uwaabaa inttena erissana.  <span class="verse" id="V8">8&#160;</span>Taani a inttekko kiittiyoogee, nuuni waani de7iyaakko intteyyo i yootidi, inttena minttettana gishshassa.  <span class="verse" id="V9">9&#160;</span>Anaasimoosi, ammanettiya siiqo ishai, intte biittaagee, aara issippe inttekko bees; eti hagan haniya ubbabaa inttena erissana. </div><div class='p'> <span class="verse" id="V10">10&#160;</span>Tanaara qashuwan de7iya Arisxxirokoosinne Barnnaabaasayyo ishaa na7ai Marqqoosi inttena saro de7eetii goosona; taani inttena kase azazidoogaadan, Marqqoosi inttekko biikko, wozanappe a mokkite.  <span class="verse" id="V11">11&#160;</span>Yosxxoosa giyo Yesuusikka inttena saro saro gees; Aihuda asatuppe tanaara Xoossaa kawotettaayyo oottiyai, ha heezzu asatuppe harai baawa; hageeti tana daro maaddidosona. </div><div class='p'> <span class="verse" id="V12">12&#160;</span>Eppaafiri, intte biittaagee, Kiristtoos Yesuusa ashkkarai, inttena saro saro gees. I intte Xoossan minnidi eqqanaadaaninne Xoossai koyiyoobai ubbai aibakko eridi, poli ammananaadan, ubba wode Xoossaa mintti woossees.  <span class="verse" id="V13">13&#160;</span>Aissi giikko, i intteyyo, Lodooqiyaa asaayyoonne Hirapoliisa giyo katamaa asaayyo daro daafuriyoogaa taani markkattais. </div><div class='p'> <span class="verse" id="V14">14&#160;</span>Nu siiqo dottoree Luqaasinne Deemaasi inttena saro de7eetii yaagoosona.  <span class="verse" id="V15">15&#160;</span>Lodooqiyan de7iya nu ishanttuyyoonne Nimppiyyo qassi i keettan shiiqiya asaayyo nu sarotaa yootite. </div><div class='p'> <span class="verse" id="V16">16&#160;</span>Ha dabddaabbiyaa intte nabbabidoogaappe guyyiyan, Lodooqiyaa woosa keettankka nabbabissite; inttekka Lodooqiyaa woosa keettaikka intteyyo yeddiyo dabddaabbiyaa nabbabite.  <span class="verse" id="V17">17&#160;</span>Qassi Arkkipoosayyo, “Godai neeyyo immido oosuwaa polanaagaa dogoppa” yaagidi yootite. </div><div class='p'> <span class="verse" id="V18">18&#160;</span>Taani PHauloosi, ta kushiyan saro gaada xaafidoogaa hagaa be7ite; taani qashuwan de7iyoogaa dogoppite. </div><div class='p'>Xoossaa aaro kehatettai inttenaara gido. </div><ul class='tnav'>
<li><a href='index.htm'>Qolasiyaasa</a></li>
<li><a href='COL03.htm'>&lt;</a></li>
<li><a href='COL.htm'>4</a></li>
<li><a href='1TH01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
