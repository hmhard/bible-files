<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Maatiyoosa 28</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Maatiyoosa</a></li>
<li><a href='MAT27.htm'>&lt;</a></li>
<li><a href='MAT.htm'>28</a></li>
<li><a href='MRK01.htm'>&gt;</a></li>
</ul>
<div class="main">
 
<div class='chapterlabel' id="V0"> 28</div><div class='s'>Yesuusi Haiquwaappe Denddiis </div><div class='r'>(Marqqoosa 16:1-10; Luqaasa 24:1-12; Yohaannisa 20:1-10) </div><div class='p'> <span class="verse" id="V1">1&#160;</span>Sambbatai aadhdhin Woggaa gallassi sa7ai wonttishin, Magddala giyo katamaappe yiida Mairaamanne hinkko Mairaama Yesuusi moogettido gonggoluwaa be7anau biidosona.  <span class="verse" id="V2">2&#160;</span>Godaa kiitanchchai saluwaappe wodhdhido gishshau, biittai daro qaaxxiis; he kiitanchchai yiidi, shuchchaa gonddorssi olidi, a bolli kiyi uttiis.  <span class="verse" id="V3">3&#160;</span>A merai wolqqantta milatees; a maayoikka shachchaadan bootta.  <span class="verse" id="V4">4&#160;</span>Naagiyaageeti kiitanchchau yashshaa kokkoridi, haiqqida asadan hanidosona. </div><div class='p'> <span class="verse" id="V5">5&#160;</span>Kiitanchchai maccaasata hagaadan yaagiis; “Yayyoppite; aissi giikko, masqqaliyaa bolli misimaariyan xishidi kaqqido Yesuusa intte koyiyoogaa taani erais.  <span class="verse" id="V6">6&#160;</span>I hagan baawa; aissi giikko, i ba giidoogaadankka haiquwaappe denddiichchiis; haa yiidi, i zin77idosaa be7ite.  <span class="verse" id="V7">7&#160;</span>Intte ha77i eesuwan biidi, Yesuusi erissiyo ashkkaratuyyo, ‘Yesuusi haiquwaappe denddiichchiis. Qassi i intteppe kasetidi, Galiilaa bees; intte a yaani be7ana’ yaagidi odite. Be7ite, taani intteyyo odaas” yaagiis. </div><div class='p'> <span class="verse" id="V8">8&#160;</span>Eti yayyiiddinne qassi daro ufaittiiddi, Yesuusi moogettido gonggoluwaa matappe eesuwan aggidi, erissiyo ashkkaratukko odanau woxxidosona. </div><div class='p'> <span class="verse" id="V9">9&#160;</span>Sohuwaara Yesuusi etaara gaittinne eta, “Saro de7eetii” yaagi aggiis; eti akko shiiqidi, a tohuwaa oiqqidi, ayyo goinnidosona.  <span class="verse" id="V10">10&#160;</span>Yesuusi he wode eta, “Yayyoppite; ta ishantti Galiilaa baana mala, biidi etau yootite; eti tana yaani be7ana” yaagiis. </div><div class='p'> <span class="verse" id="V11">11&#160;</span>He maccaasati biishin, gonggoluwaa naagiya wotaaddaratuppe amaridaageeti katamaa biidi, hanidabaa ubbaa qeese halaqatuyyo odidosona.  <span class="verse" id="V12">12&#160;</span>Qeese halaqati cimatuura issippe shiiqi zorettidi, wotaaddaratuyyo daro miishshaa immidi,  <span class="verse" id="V13">13&#160;</span>“ ‘Nuuni xiskkidaashin erissiyo ashkkarati qammi yiidi, a ahaa wuuqqidosona’ yaagite;  <span class="verse" id="V14">14&#160;</span>ha yohuwaa deriyaa haariyaagee siyikko, nuuni ayyo yooti maizzana; qassi inttena aibinne hirggissennaadan oottana” yaagidosona. </div><div class='p'> <span class="verse" id="V15">15&#160;</span>Wotaaddarati miishshaa ekkidi, banttau odidoogaadan oottidosona. Ha yohoi Aihudatu matan hachchi gakkanaashinkka, odettiiddi de7ees. </div><div class='s'>Yesuusi Ba Erissiyo Ashkkaratuyyo Beettiis </div><div class='r'>(Marqqoosa 16:14-18; Luqaasa 24:36-49; Yohaannisa 20:19-23; Yesuusi Kiittidoogeetu Oosuwaa 1:6-8; Koiro Qoronttoosa 15:3-8) </div><div class='p'> <span class="verse" id="V16">16&#160;</span>SHin tammanne isiini erissiyo ashkkarati Yesuusi banttana biite giido Galiila Deriyaa biidosona.  <span class="verse" id="V17">17&#160;</span>Biidi a be7ido wode ayyo goinnidosona; shin etappe issooti issooti siridosona. </div><div class='p'> <span class="verse" id="V18">18&#160;</span>Yesuusi etakko shiiqidi, eta hagaadan yaagiis; “Maata ubbai saluwaaninne sa7an taayyo imettiis.  <span class="verse" id="V19">19&#160;</span>Hegaa gishshau, intte biidi, asa ubbaa tana kaalliyaageeta oottite; Aawaa sunttan, Na7aa sunttaaninne Geeshsha Ayyaanaa sunttan eta xammaqite.  <span class="verse" id="V20">20&#160;</span>Taani inttena azazidobaa ubbaa eti naagana mala, eta tamaarissite; taani wodiyaa wurssettai gakkanaassikka ubba wode inttenaara de7iyoogaa akeekite” yaagiis. </div><ul class='tnav'>
<li><a href='index.htm'>Maatiyoosa</a></li>
<li><a href='MAT27.htm'>&lt;</a></li>
<li><a href='MAT.htm'>28</a></li>
<li><a href='MRK01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
