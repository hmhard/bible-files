<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Naa77antto Tasalonqqe 3</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Naa77antto Tasalonqqe</a></li>
<li><a href='2TH02.htm'>&lt;</a></li>
<li><a href='2TH.htm'>3</a></li>
<li><a href='1TI01.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>PHauloosi, “Nuuyyo Woossite” Yaagiis </div><div class='p'> <span class="verse" id="V1">1&#160;</span>Wurssettan nu ishatoo, Godaa qaalai intte giddon, eesuwan aakkanaadaaninne bonchchettanaadan, nuuyyo Xoossaa woossite.  <span class="verse" id="V2">2&#160;</span>Qassi asai ubbai qaalaa ammanenna gishshau, Xoossai nuna nagaranchcha asatuppenne iita asatuppe ashshana mala, nuuyyo woossite. </div><div class='p'> <span class="verse" id="V3">3&#160;</span>SHin Godai ammanettiyaagaa; i inttena minttettananne qassi iitaappekka naagana.  <span class="verse" id="V4">4&#160;</span>Nuuni inttena azaziyoogaa intte ha77i oottiyoogaanne qassi sinttappekka oottanaagaa Godai nuna intteban ammanttees. </div><div class='p'> <span class="verse" id="V5">5&#160;</span>Godai intte wozanaa Xoossaa siiquwaakkonne Kiristtoosi immiyo danddayaakko kaaletto. </div><div class='s'>Ooso Oottidi De7anaagee Gidde </div><div class='p'> <span class="verse" id="V6">6&#160;</span>Nu ishatoo, intte nuuppe ekkido wogaa kaallennan azalla de7uwaa de7iya isha ubbaappe intte shaahettanaadan, Godaa Yesuus Kiristtoosa sunttan inttena azazoos.  <span class="verse" id="V7">7&#160;</span>Aissi giikko, nuuni inttenaara de7iyo wode azallibeenna gishshau, intte nunadan hanidi de7anau bessiyoogaa intte intte huuphen ereeta.  <span class="verse" id="V8">8&#160;</span>Nuuni intteppe oossinne tooho gidenna mala, qamminne gallassi daafuriiddinne jaamiiddi oottidi de7idoogaappe attin, bessiyaagaa oottennan ooppenne quma coo mibookko.  <span class="verse" id="V9">9&#160;</span>Nuuni hegaa oottidoogee intte nunadan hanidi de7anaadan, nuuni intteyyo leemiso gidanaassappe attin, hegaa inttena oichchanau nuuyyo maati xayiina gidenna.  <span class="verse" id="V10">10&#160;</span>Aissi giikko, nuuni harai atto inttenaara de7iiddikka, “Oottanau koyenna urai ooninne mooppo” yaagidi inttena azazida. </div><div class='p'> <span class="verse" id="V11">11&#160;</span>Aissi giikko, asa yohon geliyoogaappe attin, ainne oottennaageeti, azalla de7uwaa de7iya amarida asati intte giddon de7iyoogaa nuuni siyida.  <span class="verse" id="V12">12&#160;</span>Nuuni hegeetu mala asati maara de7uwaa de7anaadaaninne banttana koshshiyaabaa oottidi demmanaadan, Godaa Yesuus Kiristtoosa sunttan eta azazoosinne zoroos. </div><div class='p'> <span class="verse" id="V13">13&#160;</span>SHin intte nu ishatoo, lo77o oosuwaa oottanau azalloppite.  <span class="verse" id="V14">14&#160;</span>Qassi nuuni ha dabddaabbiyan kiittido kiitaayyo azazettenna urai ooninne de7ikko, he uraa akeekite. I yeellatana mala, appe shaahettite.  <span class="verse" id="V15">15&#160;</span>SHin ishadan a seeriteppe attin, morkkedan xeelloppite. </div><div class='s'>Wurssetta Sarotaa </div><div class='p'> <span class="verse" id="V16">16&#160;</span>Sarotettaa Godai ba huuphen intteyyo ubba wodenne ubba baggaara sarotettaa immo. Godai inttenaara ubbaara gido. </div><div class='p'> <span class="verse" id="V17">17&#160;</span>Taani PHauloosi, ha kiitaa ta kushiyan xaafaas; ta kiita ubbau malaatai hagaa. Taani hagaadan xaafais. </div><div class='p'> <span class="verse" id="V18">18&#160;</span>Nu Godaa Yesuus Kiristtoosa aaro kehatettai inttenaara ubbaara gido. </div><ul class='tnav'>
<li><a href='index.htm'>Naa77antto Tasalonqqe</a></li>
<li><a href='2TH02.htm'>&lt;</a></li>
<li><a href='2TH.htm'>3</a></li>
<li><a href='1TI01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
