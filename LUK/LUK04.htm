<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Luqaasa 4</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Luqaasa</a></li>
<li><a href='LUK03.htm'>&lt;</a></li>
<li><a href='LUK.htm'>4</a></li>
<li><a href='LUK05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Yesuusi Paacettiis </div><div class='r'>(Maatiyoosa 4:1-11; Marqqoosa 1:12-13) </div><div class='p'> <span class="verse" id="V1">1&#160;</span>Yesuusi Geeshsha Ayyaanan kumidi, Yorddaanoosappe simmiis.  <span class="verse" id="V2">2&#160;</span>Ayyaanai kaalettin, bazzo biidi, oitamu gallassaa xalahe halaqan paacettiis. He gallassatun ainne quma mibeenna gishshau, oitamu gallassaappe guyyiyan namisettiis. </div><div class='p'> <span class="verse" id="V3">3&#160;</span>Xalahe halaqai a, “Neeni Xoossaa Na7aa gidikko ha shuchchaa, ‘Oitta gida’ gaada azaza” yaagiis. </div><div class='p'> <span class="verse" id="V4">4&#160;</span>Yesuusi zaaridi, “Xoossaa maxaafai, ‘Asi Xoossaa qaalaa ubban de7anaappe attin, oitta xalaalan de7enna’ yaagees” yaagiis. </div><div class='p'> <span class="verse" id="V5">5&#160;</span>Xalahe halaqai a gita deriyaa huuphiyaa kessidi, sa7aa kawotettaa ubbaa issi kuttan bessiis.  <span class="verse" id="V6">6&#160;</span>Xalahe halaqai, “Ha wolqqa ubbainne bonchchoi taassi imettido gishshau, taani dosiyo oossinne immana; neessikka immana.  <span class="verse" id="V7">7&#160;</span>Hegaa gishshau, neeni taassi goinnikko, ha ubbai neessi gidana” yaagiis. </div><div class='p'> <span class="verse" id="V8">8&#160;</span>Yesuusi zaaridi, “Xoossaa maxaafai, ‘Godau, ne Xoossau goinna; a xalaalau ootta’ yaagees” yaagiis. </div><div class='p'> <span class="verse" id="V9">9&#160;</span>Xalahe halaqai Yesuusa Yerusalaame efiidi, Beeta Maqidasiyaa xeeraa kessidi, “Neeni Xoossaa Na7aa gidikko, ane duge guppa.  <span class="verse" id="V10">10-11&#160;</span>Aissi giikko, Xoossaa maxaafai, </div><div class='q'>‘Xoossai nena naagana mala, </div><div class='q2'>ba kiitanchchata azazana’ </div><div class='q'>qassi ‘Eti ne tohoi shuchchan xubettenna mala, </div><div class='q2'>bantta kushiyan nena denttana’ </div><div class='m'>yaagees” yaagiis. </div><div class='p'> <span class="verse" id="V12">12&#160;</span>Yesuusi zaaridi a, “Qassikka Xoossaa maxaafai, ‘Godaa ne Xoossaa paaccoppa’ yaagees” yaagiis. </div><div class='p'> <span class="verse" id="V13">13&#160;</span>Xalahe halaqai Yesuusa paacciyoogaa ubbaa wurssidoogaappe guyye baggan, ha77issau appe shaahettiis. </div><div class='s'>Yesuusi Galiilan Tamaarissuwaa Doommiis </div><div class='r'>(Maatiyoosa 4:12-17; Marqqoosa 1:14-15) </div><div class='p'> <span class="verse" id="V14">14&#160;</span>Yesuusi Ayyaanaa wolqqan Galiila simmiis. Abai hegaa heeran de7iya biitta ubban odettiis.  <span class="verse" id="V15">15&#160;</span>I bantta Aihuda woosa keettatun tamaarissiiddi, ubban galatettiis. Yesuusi ba diccido Naazireete katamaa yiis. </div><div class='s'>Naazireeten Yesuusa Ixxidosona </div><div class='r'>(Maatiyoosa 13:53-58; Marqqoosa 6:1-6) </div><div class='p'> <span class="verse" id="V16">16&#160;</span>Haroodeegaadan Sambbata gallassan Aihuda woosa keettaa gelidi, nabbabanau denddiis.  <span class="verse" id="V17">17-19&#160;</span>Hananabaa yootiya Isiyaasan xaafettidi xaaxettida maxaafaa ayyo immidosona. He maxaafaa dooyidi, </div><div class='q'>“Taani hiyyeesaassi </div><div class='q'>lo77o mishiraachchuwaa </div><div class='q2'>yootanau tiyettido gishshau, </div><div class='q'>Godaa Ayyaanai ta bollan de7ees. </div><div class='q'>Qashettidaageetussi birshshettiyoogaa, </div><div class='q2'>qooqetussi xeelliyoogaa yootana mala, </div><div class='q'>qassi qohettidaageeta qohuwaappe </div><div class='q2'>kessana mala, </div><div class='q'>dosettida Godaa laittaa yootana mala, </div><div class='q2'>tana kiittiis” </div><div class='m'>geetettidi, xaafettida sohuwaa demmiis. </div><div class='p'> <span class="verse" id="V20">20&#160;</span>Maxaafaa xaaxidi, Aihuda woosa keettan naagiyaagaassi immidi uttiis. Aihuda woosa keettan de7iya asai a akeekidi xeellees.  <span class="verse" id="V21">21&#160;</span>Yesuusi etassi haasayanau doommidi, “Hachchi nabbabettin, intte siyiyo wode, ha Xoossaa maxaafai giidoogee polettiis” yaagiis. </div><div class='p'> <span class="verse" id="V22">22&#160;</span>Ubbai ayyo markkattidosona. A doonaappe kiyiya aaro kehatettaa qaalaa garamettidi, “Hagee Yooseefa na7aa gidennee?” yaagidosona. </div><div class='p'> <span class="verse" id="V23">23&#160;</span>Yesuusi eta hagaadan yaagiis; “Intte taassi, ‘Xaliyaa godau, ne huuphiyaa patta’ yaagiyo leemisuwaa yootanaagaa taani geeshshada erais. Qassi, ‘Neeni Qifirinaahooma kataman oottidoogaa nuuni siyida; hegaadan hagan ne biittan ootta’ yaagidi, intte taassi yootana” yaagiis.  <span class="verse" id="V24">24&#160;</span>Qassikka hagaadan yaagiis; “Tumaa gais; hananabaa yootiyaagee ba biittan bonchchetti erenna. </div><div class='p'> <span class="verse" id="V25">25&#160;</span>“SHin taani intteyyo tumaa gais; Eelaasa wodiyan heezzu laittanne usuppun agina gakkanaashin, saloi gorddettin, sa7an ubban wolqqaama koshai geliis. Gelido wode, Israa7eelan daro am77e maccaasati de7oosona.  <span class="verse" id="V26">26&#160;</span>Eelaasi Sidoona biittan de7iya Siraafita giyo kataman issi am77e maccaaseekko kiitettoorippe attin, etappe ookkonne kiitettibeenna.  <span class="verse" id="V27">27&#160;</span>Hananabaa yootiya Elssaa7a wodiyan Israa7eelan daro inchchirichchaa harggiya asai de7ees. Sooriyaa Naa7imaanappe attin, etappe harai issoinne paxibeenna” yaagiis. </div><div class='p'> <span class="verse" id="V28">28&#160;</span>Aihuda woosa keettan de7iya ubbai hegaa siyidi, daro hanqqettidosona.  <span class="verse" id="V29">29&#160;</span>Eti denddidi, katamaappe Yesuusa gaxaa efiidosona. Efiidi kakaara duge olanau katamai keexettido deriyaa huuphiyaa a kessidosona.  <span class="verse" id="V30">30&#160;</span>SHin i eta gidduwaara kanttidi biis. </div><div class='s'>Tuna Ayyaanai Oiqqido Bitaniyaa </div><div class='r'>(Marqqoosa 1:21-28) </div><div class='p'> <span class="verse" id="V31">31&#160;</span>Galiilan Qifirinaahooma giyo katamaa wodhdhidi, Yesuusi Sambbatan asaa tamaarissees.  <span class="verse" id="V32">32&#160;</span>A qaalai alaafetettai de7iyo asa qaala mala gidido gishshau, asai a timirttiyaa siyidi garamettiis. </div><div class='p'> <span class="verse" id="V33">33&#160;</span>Aihuda woosa keettan iita ayyaanai de7iyo bitanee ba qaalaa xoqqu oottidi,  <span class="verse" id="V34">34&#160;</span>“Hai aggarkkii; Naazireeta Yesuusaa, neeni nuuppe ai koyai? Nuna xaissanau yaadii? Neeni oonakko erais; neeni Xoossaa geeshshaa gidikkii!” yaagiis. </div><div class='p'> <span class="verse" id="V35">35&#160;</span>Yesuusi he iita ayyaanaa, “Haizza; bitaniyaappe kiya” yaagidi azaziis. Iita ayyaanai a eta matan gufantti yeggidi, ainne qohennan bitaniyaappe kiyi aggiis. </div><div class='p'> <span class="verse" id="V36">36&#160;</span>Ubbai garamettidi bantta giddon, “Hagee aiba qaalee? Alaafetettaaninne wolqqan iita ayyaanata azazees; qassi appe kiyidi boosona” yaagidi haasayidosona.  <span class="verse" id="V37">37&#160;</span>Yesuusabai hegaa heeran de7iya biitta ubbaa gakki aggiis. </div><div class='s'>Yesuusi Daro Hargganchchata Pattiis </div><div class='r'>(Maatiyoosa 8:14-17; Marqqoosa 1:29-34) </div><div class='p'> <span class="verse" id="V38">38&#160;</span>Yesuusi Aihuda woosa keettaappe denddidi, Simoona soo biis. Biyo wode, Simoona bollotiyaa wolqqaama qoxuwaanne mishuwaa harggada zin77idaaribaa Yesuusayyo yootidosona.  <span class="verse" id="V39">39&#160;</span>I matan eqqidi, qoxuwaanne mishuwaa agga gin, mishoinne qoxoi o aggiis. Sohuwaara denddada etayyo ootta aggaasu. </div><div class='p'> <span class="verse" id="V40">40&#160;</span>Dumma dumma harggiyan ohettida asaa ubbaa awai wullin, akko ehiidosona. Ba kushiyaa eta ubbaa bolli huuphiyan huuphiyan wottidi, ubbaa pattiis.  <span class="verse" id="V41">41&#160;</span>Pattin xalaheti qassi, “Neeni Xoossaa Na7aa Kiristtoosa gidikkii!” yaagidi waassiiddi, daro asaappe kiyidosona. I Kiristtoosa gididoogaa eti erido gishshau, haasayennaadan Yesuusi eta seeridi diggiis. </div><div class='s'>Yesuusi Qassikka Galiilan Tamaarissiis </div><div class='r'>(Maatiyoosa 4:23-25; Marqqoosa 1:35-39) </div><div class='p'> <span class="verse" id="V42">42&#160;</span>Wonttin kiyidi, asi bainnasaa biis. Asai a koyiiddi, akko yiis. I eta matappe beenna mala, digganau koyidosona.  <span class="verse" id="V43">43&#160;</span>SHin i, “Taani hara kataman de7iya asaukka Xoossaa kawotettaa wonggeliyaa mishiraachchuwaa yootanau bessees. Aissi giikko, Xoossai tana kiittidoogee hegaassa” yaagiis. </div><div class='p'> <span class="verse" id="V44">44&#160;</span>Yaagidi, Galiilan de7iya Aihuda woosa keettatun yootiis. </div><ul class='tnav'>
<li><a href='index.htm'>Luqaasa</a></li>
<li><a href='LUK03.htm'>&lt;</a></li>
<li><a href='LUK.htm'>4</a></li>
<li><a href='LUK05.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
