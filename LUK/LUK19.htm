<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Luqaasa 19</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Luqaasa</a></li>
<li><a href='LUK18.htm'>&lt;</a></li>
<li><a href='LUK.htm'>19</a></li>
<li><a href='LUK20.htm'>&gt;</a></li>
</ul>
<div class="main">
 
<div class='chapterlabel' id="V0"> 19</div><div class='s'>Yesuusanne Zakkiyoosa </div><div class='p'> <span class="verse" id="V1">1&#160;</span>Yesuusi Yarkko giyo katamaara aadhdhees.  <span class="verse" id="V2">2&#160;</span>Hegan Zakkiyoosa giyo giiraa shiishshiyaageetu alaafee de7ees; i dure asa.  <span class="verse" id="V3">3&#160;</span>Zakkiyoosi Yesuusi oonakko be7anau koyiis; shin i qantta gidido gishshaunne asai daro gidido gishshau, be7anau danddayibeenna.  <span class="verse" id="V4">4&#160;</span>Yesuusi hegaara aadhdhiyo gishshau, asaappe sinttau woxxidi, Yesuusa be7anau issi ettaa xeeraa kiyiis. </div><div class='p'> <span class="verse" id="V5">5&#160;</span>Yesuusi he sohuwaa gakkiiddi, pude xeellidi, “Zakkiyoosaa, taani hachchi ne son pe7anau bessiyo gishshau, eesuwan wodhdha” yaagiis. </div><div class='p'> <span class="verse" id="V6">6&#160;</span>Zakkiyoosi eesuwan ettaappe wodhdhidi, ufaissan Yesuusa mokkiis.  <span class="verse" id="V7">7&#160;</span>Hegaa be7ida asai ubbai, “Hagee nagaranchchaa son imatettanau geliis” yaagidi zuuzummiis. </div><div class='p'> <span class="verse" id="V8">8&#160;</span>SHin Zakkiyoosi eqqidi Godaa, “Ta Godau, taani taassi de7iya ubbabaappe baggaa hiyyeesau immana; qassi ooppenne wordduwan ekkidobaa gidikko, i bashshido mehiyaassi oiddu kushiyaa ayyo zaarana” yaagiis. </div><div class='p'> <span class="verse" id="V9">9&#160;</span>Yesuusi Zakkiyoosassi yootiiddi, “Neenikka Abrahaama zeretta gidiyo gishshau, atotettai hachchi ha keettaa yiis.  <span class="verse" id="V10">10&#160;</span>Aissi giikko, taani, Asa Na7ai, bayidaagaa koyanaunne ashshanau yaas” yaagiis. </div><div class='s'>Tammu Ashkkaratu Leemisuwaa </div><div class='r'>(Maatiyoosa 25:14-30) </div><div class='p'> <span class="verse" id="V11">11&#160;</span>Asai hegaa siyiyo wode, Yesuusi Yerusalaame matido gishshaunne etassi Xoossaa kawotettai beettana matidobaa milatido gishshau, etassi leemisuwaa yootiis.  <span class="verse" id="V12">12&#160;</span>Hegaa gishshau, hagaadan yaagiis; “Issi gita asi baassi kawotettaa ekkidi yaanau, haaho dere biis.  <span class="verse" id="V13">13&#160;</span>Ba ashkkaratuppe tammata xeesidi, ‘Taani yaanaashin, hagan zal77ite’ yaagidi, tammu paunddiyaa etassi immiis. </div><div class='p'> <span class="verse" id="V14">14&#160;</span>“SHin a biittaa asai a ixxidi, ‘Hagee nu bolli kawotanau koyokko’ yaagiiddi, asaa a geeduwaa kiittiis. </div><div class='p'> <span class="verse" id="V15">15&#160;</span>“He gita asi kawotettaa ekkidi simmiis. Simmidi ba miishshaa immido ashkkarati zal77idi, huuphiyan huuphiyan woqqaa worissidaakko eranau, eta baakko xeegissiis. </div><div class='p'> <span class="verse" id="V16">16&#160;</span>“Xeegettida ashkkaratuppe koiroogee yiidi, ‘Ta godau, ne miishshai tammu paundde wodhdhiis’ yaagiis. </div><div class='p'> <span class="verse" id="V17">17&#160;</span>“A godai a, ‘Hayyanaashsho! Neeni lo77o ashkkara; neeni ha qii guuttaban ammanettidaagaa gidido gishshau, taani nena tammu katamatuyyo alaafe oottana’ yaagiis. </div><div class='p'> <span class="verse" id="V18">18&#160;</span>“Naa77anttoi yiidi, ‘Ta godau, ne miishshai ichchashu paundde wodhdhiis’ yaagiis. </div><div class='p'> <span class="verse" id="V19">19&#160;</span>“A godai a, ‘Neenikka ichchashu katamatuyyo alaafe gida’ yaagiis. </div><div class='p'> <span class="verse" id="V20">20&#160;</span>“Heezzanttoi yiidi, ‘Taani curqqan xaaxada naaga wottido ne paunddiyo hanno be7a.  <span class="verse" id="V21">21&#160;</span>Aissi giikko, neeni meqetti bainna asa gidiyo gishshau, neessi yayyaas. Neeni nebaa gidennabaa ekkaasa; zerabeennabaakka cakkaasa’ yaagiis. </div><div class='p'> <span class="verse" id="V22">22&#160;</span>“Yaagin, ‘Neeni iita ashkkara; ne doonai haasayidoban nena taani pirddana. Taani tabaa gidennabaa ekkiyaagaa, qassi zerabeennabaa cakkiya meqetti bainna asa gidiyoogaa eradasa.  <span class="verse" id="V23">23&#160;</span>Yaatin ta miishshaa aissi dichchau immabeikkii? Taani simmiyo wode ta miishshaa woriyaara ekkanaagaa shin attiis’ yaagiis. </div><div class='p'> <span class="verse" id="V24">24&#160;</span>“He sohuwan eqqida asata, ‘He paunddiyaa appe wotti ekkidi, tammu paunddee de7iyoogaayyo immite’ yaagiis. </div><div class='p'> <span class="verse" id="V25">25&#160;</span>“Yaagin, ‘Godau, ayyo tammu paunddee de7ees’ yaagidosona. </div><div class='p'> <span class="verse" id="V26">26&#160;</span>“ ‘Taani intteyyo odais; de7iyo ubbau harai gujettana; shin bainnaagaappe harai atto, he de7iyaageekka appe ekettiichchana.  <span class="verse" id="V27">27&#160;</span>SHin ha bantta bolli taani kawotana mala dosibeenna ta morkketa haa ehiidi, ta sinttan goora7ite’ giis” yaagiis. </div><div class='s'>Yesuusi Gita Bonchchuwan Yerusalaame Geliis </div><div class='r'>(Maatiyoosa 21:1-11; Marqqoosa 11:1-11; Yohaannisa 12:12-19) </div><div class='p'> <span class="verse" id="V28">28&#160;</span>Yesuusi hagaadan yaagidi haasayidoogaappe guyyiyan, etappe sinttatidi, Yerusalaame biis.  <span class="verse" id="V29">29&#160;</span>Yesuusi Dabira Zaite giyo deriyaa lanqqiyan de7iya Beetafaaganne Biitaaniyaa giyo katamata matido wode, erissiyo ashkkaratuppe naa77aa kiittidi,  <span class="verse" id="V30">30&#160;</span>“Intteppe sinttan de7iya qeeri katamaa biite; biidi yaa gelosaara biron ooninne mulekka toggibeenna qashuwan de7iya hare maraa intte demmana; a birshshidi, haa ekki yiite.  <span class="verse" id="V31">31&#160;</span>Ooninne inttena, ‘Hegaa aissi birshsheetii?’ yaagidi oichchikko, ‘Godai hagaa koyees’ yaagite” yaagiis. </div><div class='p'> <span class="verse" id="V32">32&#160;</span>Kiitettidaageeti biidi, Yesuusi banttassi odidoogaadan demmidosona.  <span class="verse" id="V33">33&#160;</span>Eti hare maraa birshshishin, a godati, “Hare maraa aissi birshsheetii?” yaagidosona. </div><div class='p'> <span class="verse" id="V34">34&#160;</span>Yaagin eti, “Godai hagaa koyees” yaagidi,  <span class="verse" id="V35">35&#160;</span>hare maraa Yesuusakko ehiidi, bantta maayuwaa a zokkuwan hiixxidi, Yesuusa togissidosona.  <span class="verse" id="V36">36&#160;</span>Yesuusi toggidi biishin, bantta maayuwaa i biyo ogiyan hiixxidosona. </div><div class='p'> <span class="verse" id="V37">37&#160;</span>I Dabira Zaite Deriyaa dugettaa wodhdhana matishin, a kaalliya ubbai Xoossai oottido malaata ubbaa be7ido gishshau ufaittidi, Xoossaa galatanau bantta qaalaa xoqqu oottidi, </div><div class='q'> <span class="verse" id="V38">38&#160;</span>“Godaa sunttan yiya kawoi </div><div class='q'>anjjettidaagaa; </div><div class='q2'>saluwan sarotettai gido. </div><div class='q'>Qassi salo ubbaappe bolla saluwan </div><div class='q2'>de7iya Xoossai bonchchetto” </div><div class='m'>yaagidosona. </div><div class='p'> <span class="verse" id="V39">39&#160;</span>Asaa giddoppe issi issi Parisaaweti Yesuusa, “Tamaarissiyaagoo, ne erissiyo ashkkarata haizzite giikkii?” yaagiis. </div><div class='p'> <span class="verse" id="V40">40&#160;</span>Yesuusi zaaridi, “Taani intteyyo odais; hageeti co77u giikko, shuchchaikka waassana” yaagiis. </div><div class='p'> <span class="verse" id="V41">41&#160;</span>Katamaa gakkanau i matidi, katamaa be7ido wode qarettidi yeekkiiddi,  <span class="verse" id="V42">42&#160;</span>hagaadan yaagiis; “Sarotettai yiyo ogiyaa hachchi nenakkonne erarkkiishsha! SHin ha77i hegee ne aifiyaappe geemmiis.  <span class="verse" id="V43">43&#160;</span>Aissi giikko, ne bolli yaana wodee de7ees; he wode ne morkketi urqqaa nukkidi, godaa essana. He godan nena yuushshi aattidi diridi, ubba baggaara neeyyo ogiyaa gorddana.  <span class="verse" id="V44">44&#160;</span>Nenanne ne dirssaa giddon de7iya ne asaa mentterettana. Xoossai nena be7anau yiido wodiyaa neeni akeekabeenna gishshau, ne morkketi shuchcha ubbaa issuwaa issuwaa bollaappe denttidi laalana” yaagiis. </div><div class='s'>Yesuusi Beeta Maqidasiyan Zal77iyaageeta Yedettiis </div><div class='r'>(Maatiyoosa 21:12-17; Marqqoosa 11:15-19; Yohaannisa 2:13-22) </div><div class='p'> <span class="verse" id="V45">45-46&#160;</span>Yesuusi Beeta Maqidasiyaa gelidi, hegan zal77iyaageeta, “Xoossaa maxaafan, ‘Ta keettai Xoossaa woossiyo keetta gidana’ geetettidi xaafetti uttiis; shin intte a panggati qosettiyo gonggolo kessideta” yaagidi eta yedetaa doommiis. </div><div class='p'> <span class="verse" id="V47">47&#160;</span>Yesuusi ubba gallassi Beeta Maqidasiyan tamaarissees. Qeese halaqati, higgiyaa tamaarissiyaageetinne gita asai a xaissanau koyoosona.  <span class="verse" id="V48">48&#160;</span>SHin asai ubbai a haasayaappe issoi attennan ezggi uttido gishshau, a woriyo ogee etau xayiis. </div><ul class='tnav'>
<li><a href='index.htm'>Luqaasa</a></li>
<li><a href='LUK18.htm'>&lt;</a></li>
<li><a href='LUK.htm'>19</a></li>
<li><a href='LUK20.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
