<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Luqaasa 21</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Luqaasa</a></li>
<li><a href='LUK20.htm'>&lt;</a></li>
<li><a href='LUK.htm'>21</a></li>
<li><a href='LUK22.htm'>&gt;</a></li>
</ul>
<div class="main">
 
<div class='chapterlabel' id="V0"> 21</div><div class='s'>Am77ee Muxuwaataa </div><div class='r'>(Marqqoosa 12:41-44) </div><div class='p'> <span class="verse" id="V1">1&#160;</span>Yesuusi ubbasaa xeelliiddi, dure asai ba miishshaa Beeta Maqidasiyan muxuwaataa yeggiyo saaxiniyan yeggiyoogaa be7iis.  <span class="verse" id="V2">2&#160;</span>Issi daro hiyyeesa am77iyaa naa77u bakkannaa hegan yeggiyoogaa be7idi,  <span class="verse" id="V3">3&#160;</span>“Taani intteyyo tumaa gais; ha hiyyeesa am77iyaa ubbaappe darissada yeggaasu.  <span class="verse" id="V4">4&#160;</span>Aissi giikko, hageeti ubbai bantta palahida miishshaappe yeggidosona; shin a ba pacaappe bau de7iya aquwaa muleera imma aggaasu” yaagiis. </div><div class='s'>Beeta Maqidasee Qolettanaagaa Yesuusi Kasetidi Yootiis </div><div class='r'>(Maatiyoosa 24:1-2; Marqqoosa 13:1-2) </div><div class='p'> <span class="verse" id="V5">5&#160;</span>Etappe issoi issoi Beeta Maqidasee lo77o shuchchaaninne Xoossaassi imettidaban lo77idaagaa haasayishin Yesuusi,  <span class="verse" id="V6">6&#160;</span>“Ha intte be7iyo ubbai issi shuchchi attennan, ubbai qolettana wodee yaana” yaagiis. </div><div class='p'> <span class="verse" id="V7">7&#160;</span>Yesuusi erissiyo ashkkarati, “Tamaarissiyaagoo, yaatin, hegee aude hananee? Hegee hanana wodiyaa erissiya malaatai aiba gidanee?” yaagidi a oichchidosona. </div><div class='s'>Yesuusi Meto Wodeenne Ufaissa Wodee Yaanaagaa Yootiis </div><div class='r'>(Maatiyoosa 24:3-14; Marqqoosa 13:3-13) </div><div class='p'> <span class="verse" id="V8">8&#160;</span>Yesuusi, “Baloppite; naagettite; aissi giikko, daro asati ta sunttan, ‘Taani Kiristtoosa; wodee matattiis’ yaagiiddi, yaana. Eta kaallidi booppite.  <span class="verse" id="V9">9&#160;</span>Olanne ooshsha siyiyo wode dagammoppite; aissi giikko, hegaa mala yohoi koiroora hanana bessees; shin hegee wurssettai gakkana matiis giyoogaa gidenna” yaagiis. </div><div class='p'> <span class="verse" id="V10">10&#160;</span>He wode Yesuusi haasayiiddi, “Deree deriyaa bolli, kawotettai kawotettaa bolli denddana.  <span class="verse" id="V11">11&#160;</span>Biittai wolqqappe qaaxxiyoogee, daro sohuwan koshai, wurssiya harggee yaana. Yashissiyaabainne gita malaatai saluwaappe yaana. </div><div class='p'> <span class="verse" id="V12">12&#160;</span>“SHin ha ubbai hananaappe kase, eti inttena oiqqananne waissana; ta sunttaa gishshau, inttena Aihuda woosa keettaa asatuyyo aattidi immananne; qasho keettankka qashissana. Qassi inttena kawuwaa sinttinne deriyaa haariyaagaa sintti efaana.  <span class="verse" id="V13">13&#160;</span>Hegee inttessi ta gishshau, eta sinttan markkattanau lo77o wode gidana.  <span class="verse" id="V14">14&#160;</span>Hegaa gishshau, issibaa intte wozanan oiqqite; hegee aibee giikko, intte waatidi zaaruwaa immanaakko, koiroora hirggoppite giyoogaa.  <span class="verse" id="V15">15&#160;</span>Aissi giikko, intte morkketuppe ooninne inttenaara eqettanaunne palamettanau danddayenna haasayaa minotettaanne aadhdhida eratettaa taani inttessi immana.  <span class="verse" id="V16">16&#160;</span>Harai atto inttena yelidaageetikka, ishantti, dabboti, laggetikka, inttena aattidi immana. Intteppekka issuwaa issuwaa eti worana.  <span class="verse" id="V17">17&#160;</span>Ta sunttaa gishshau, inttena ubbai ixxana; shin  <span class="verse" id="V18">18&#160;</span>intte huuphiyaa binnaanaappe issoinne xayenna.  <span class="verse" id="V19">19&#160;</span>Danddayan intte intte shemppuwaa ashshana. </div><div class='s'>Yesuusi Yerusalaame Bashshaabaa Yootiis </div><div class='r'>(Maatiyoosa 24:15-21; Marqqoosa 13:14-19) </div><div class='p'> <span class="verse" id="V20">20&#160;</span>“SHin wotaaddaran Yerusalaamee diretti uttidaashin intte be7iyo wode, Yerusalaame xayoi matattidoogaa erana.  <span class="verse" id="V21">21&#160;</span>He wode Yihudan de7iyaageeti deriyaakko baqatona; katama giddon de7iyaageeti katamaappe kiyona; gaxa biittan de7iyaageeti katamaa geloppona.  <span class="verse" id="V22">22&#160;</span>Aissi giikko, Xoossaa maxaafatun xaafettidaagee ubbai polettanau, Xoossai halo kessiyo wodee hagaa.  <span class="verse" id="V23">23&#160;</span>He wode shahaara maccaasatuyyoonne xanttiya maccaasatuyyo aayye7ana; aissi giikko, sa7aa bollan gita metoi yaana. Ha asaa bollankka iita hanqqoi yaana.  <span class="verse" id="V24">24&#160;</span>Eti qara bisuwan qanxxettidi haiqqana; eti dere ubban omoodettana; Aihuda gidenna asai bantta wode polettana gakkanaashin, Yerusalaame katamaa yedhdhana. </div><div class='s'>Kiristtoosa Naa77antto Yuussaa </div><div class='r'>(Maatiyoosa 24:29-31; Marqqoosa 13:24-27) </div><div class='p'> <span class="verse" id="V25">25&#160;</span>“Awa aifiyaaninne aginan xoolinttiyan malaatai beettana; sa7an de7iya issi issi dere asai abbainne beetai guummiyoogaa siyidi, hananabai etassi erettennan ixxin metootana.  <span class="verse" id="V26">26&#160;</span>Asai sa7aa bolli yaanabaa ubbaa naagiiddi, yashshan daafurana; aissi giikko, saluwan de7iya wolqqati qaaxxana.  <span class="verse" id="V27">27&#160;</span>He wode taani, Asa Na7ai, wolqqaaranne gita bonchchuwaara shaara giddoora yiishin, eti be7ana.  <span class="verse" id="V28">28&#160;</span>Hegee hananau doommiyo wode, intte wozettiyo wodee matiyo gishshau, xoqqu giidi, pude xeellite” yaagiis. </div><div class='s'>Balasiyaa Giyo Mittaa Leemisuwaa </div><div class='r'>(Maatiyoosa 24:32-35; Marqqoosa 13:28-31) </div><div class='p'> <span class="verse" id="V29">29&#160;</span>Yesuusi etassi hagaadan yaagidi, leemisuwaa yootiis; “Balasiyo giyo mittiyoonne hara mitta ubbaa akeekite.  <span class="verse" id="V30">30&#160;</span>Eta haittai aacaa doommiyoogaa intte be7iyo wode, bonee matattidoogaa intte ereeta.  <span class="verse" id="V31">31&#160;</span>Hegaadankka intte hegee haniyoogaa be7iyo wode, Xoossaa kawotettai gakkana matattidoogaa erana. </div><div class='p'> <span class="verse" id="V32">32&#160;</span>“Taani intteyyo tumaa odais; ha ubbabai hanana gakkanaashin, ha wodiyaa asai haiqqiichchenna.  <span class="verse" id="V33">33&#160;</span>Saloinne sa7ai aadhdhana; shin ta qaalai mulekka aadhdhenna. </div><div class='s'>Minnidi Naagiyoogaa </div><div class='p'> <span class="verse" id="V34">34&#160;</span>“SHin muussan, ushshan, mattooninne aqossi hirggiyooban intte wozanai balenna mala, qassi intte qoppennan he gallassai intte bolli yeennaadan, inttena naagite.  <span class="verse" id="V35">35&#160;</span>Aissi giikko, he gallassai sa7a ubban de7iya asa ubbaa piriyaadan oiqqana.  <span class="verse" id="V36">36&#160;</span>Simmi intte he yaanabaa ubbaappe attanaunne ta sinttan Asa Na7aa sinttan, eqqanau danddayana mala, ubba wode Xoossaa woosan minnite” yaagiis. </div><div class='p'> <span class="verse" id="V37">37&#160;</span>Yesuusi gallassi gallassi Beeta Maqidasiyan tamaarissees; shin qammi qammi Dabira Zaite Deriyaa kiyidi aqees.  <span class="verse" id="V38">38&#160;</span>Asa ubbai i tamaarissiyoogaa siyanau guuraara akko Beeta Maqidasiyaa yees. </div><ul class='tnav'>
<li><a href='index.htm'>Luqaasa</a></li>
<li><a href='LUK20.htm'>&lt;</a></li>
<li><a href='LUK.htm'>21</a></li>
<li><a href='LUK22.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
