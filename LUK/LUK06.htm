<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Luqaasa 6</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Luqaasa</a></li>
<li><a href='LUK05.htm'>&lt;</a></li>
<li><a href='LUK.htm'>6</a></li>
<li><a href='LUK07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>Sambbataabaa Oichchido Oishaa </div><div class='r'>(Maatiyoosa 12:1-8; Marqqoosa 2:23-28) </div><div class='p'> <span class="verse" id="V1">1&#160;</span>Yesuusi issi Sambbata gallassi tiya bangga giddoora aadhdhishin, i erissiyo ashkkarati tiya banggaa duuttidi, bantta kushiyan shigichchidi moosona.  <span class="verse" id="V2">2&#160;</span>Issi issi Parisaaweti, “Sambbatan oottanau woga gidennabaa aissi ootteetii?” yaagidosona. </div><div class='p'> <span class="verse" id="V3">3&#160;</span>Yesuusi etassi zaaridi, hagaadan yaagiis; “Daawitinne aara de7iyaageeti namisettido wode, Daawiti oottidobaa nabbabibeekketii?  <span class="verse" id="V4">4&#160;</span>Daawiti Xoossaa keettaa gelidi, qeesetuppe attin, ooninne maanau higge gidennaagaa Xoossaassi yarshshido oittaa miidi, banaara de7iyaageetussikka immiis” yaagiis. </div><div class='p'> <span class="verse" id="V5">5&#160;</span>Qassi Yesuusi, “Taani Asa Na7ai, Sambbataa Godaa” yaagidi etassi odiis. </div><div class='s'>Yesuusi Kushee Silido Bitaniyaa Pattiis </div><div class='r'>(Maatiyoosa 12:9-14; Marqqoosa 3:1-6) </div><div class='p'> <span class="verse" id="V6">6&#160;</span>Yesuusi hara Sambbatan Aihuda woosa keettaa gelidi tamaarissiis. Hegan ushachcha kushee gunddido issi bitanee de7ees.  <span class="verse" id="V7">7&#160;</span>Higgiyaa tamaarissiyaageetinne Parisaaweti Yesuusa mootiyoobaa demmanau, i Sambbatan asa pattikko be7ana yaagidi naagi uttidosona.  <span class="verse" id="V8">8&#160;</span>SHin i eta qofaa eridi, kushee gunddido bitaniyaa, “Denddada, hagan gidduwan eqqa” yaagin, bitanee denddidi eqqiis. </div><div class='p'> <span class="verse" id="V9">9&#160;</span>Hegaappe guyyiyan, Yesuusi eta, “ ‘Higgee Sambbatan lo77obaa oottanaagaa azaziiyye? Iitabaa oottanaagaa azazii? Asa shemppo ashshanaagaa azaziiyye woranaagaa azazii?’ yaagada inttena oichchais” yaagiis. </div><div class='p'> <span class="verse" id="V10">10&#160;</span>Yesuusi eta ubbaa yuushshi aatti xeellidi bitaniyaa, “Ne kushiyaa piddi ootta” yaagiis. I piddi oottin, a kushee paxiis. </div><div class='p'> <span class="verse" id="V11">11&#160;</span>Eti daro hanqqettidosona. Hanqqettidi, “Nuuni Yesuusa ai oottanee?” yaagidi, bantta giddon haasayidosona. </div><div class='s'>Yesuusi Tammanne Naa77u Erissiyo Ashkkarata Dooriis </div><div class='r'>(Maatiyoosa 10:1-4; Marqqoosa 3:13-19) </div><div class='p'> <span class="verse" id="V12">12&#160;</span>He wodiyan Yesuusi Xoossaa woossanau deree de7iyoosaa biis. Biidi qamma ubban Xoossaa woossiiddi aqiis.  <span class="verse" id="V13">13&#160;</span>Qassi bana kaalliyaageeta wonttin xeesiis; etappe tammanne naa77aa dooridi, “Kiitettidaageeta” yaagidi sunttiis.  <span class="verse" id="V14">14&#160;</span>Hegeeti PHeexiroosa yaagidi sunttido Simoona, a ishaa Inddiraasa, Yaaqooba, Yohaannisa, Piliphphoosa, Barttalamoosa,  <span class="verse" id="V15">15&#160;</span>Maatiyoosa, Toomaasa, Ilppiyoosa na7aa Yaaqooba, ba biittaassi mishettiya Simoona,  <span class="verse" id="V16">16&#160;</span>Yaaqooba na7aa Yihudaanne Yesuusa aattidi immida Yihudaa Asqqoroota. </div><div class='s'>Yesuusi Daro Asaa Tamaarissiis; Pattiis </div><div class='r'>(Maatiyoosa 4:23-25) </div><div class='p'> <span class="verse" id="V17">17-18&#160;</span>Etaara deriyaappe duge wodhdhidi, kaalliyaageetuppe daruwaara issippe dembba biittan eqqiis. Qassi i giyoobaa siyidi, bantta harggiyaappe paxanau Yihudaa ubbaappe, Yerusalaameppe, abbaa matan de7iya Xiiroosappenne Sidoonappe yiida daro asai he sohuwan de7ees. </div><div class='p'>Tuna ayyaanan waayettiyaageeti bantta harggiyaappe paxidosona.  <span class="verse" id="V19">19&#160;</span>Wolqqai appe kiyidi, eta ubbaa pattiyo gishshau, asai ubbai a bochchanau keehi koyees. </div><div class='s'>Ufaissaanne Kayyuwaa Gaasota </div><div class='r'>(Maatiyoosa 5:1-12) </div><div class='p'> <span class="verse" id="V20">20&#160;</span>Yesuusi ba erissiyo ashkkaratukko xeellidi, hagaadan yaagiis; </div><div class='q'>“Xoossaa kawotettai inttebaa </div><div class='q2'>gidiyo gishshau, </div><div class='q'>hiyyeesati intte anjjettidaageeta. </div><div class='q'> <span class="verse" id="V21">21&#160;</span>Intte digin kallana gishshau, </div><div class='q2'>ha77i namisettiyaageeti anjjettidaageeta. </div><div class='q'>Intte digin miiccana gishshau, </div><div class='q2'>ha77i yeekkiyaageeti anjjettidaageeta. </div><div class='q'> <span class="verse" id="V22">22&#160;</span>Intte tana Asa Na7aa </div><div class='q'>kaalliyo gishshau, </div><div class='q2'>asi inttena ixxiyo wode, </div><div class='q2'>asappe shaakkiyo wode, </div><div class='q2'>boriyo wode, </div><div class='q2'>inttena iita sunttan xeegiyo wodekka </div><div class='q'>intte anjjettidaageeta. </div><div class='p'> <span class="verse" id="V23">23&#160;</span>“Intteyyo saluwan gita woitoi de7iyo gishshau, he wode ufaissan guppite; aissi giikko, eta aawati hananabaa yootiyaageeta hegaadan oottidosona. </div><div class='b'> &#160; </div><div class='q'> <span class="verse" id="V24">24&#160;</span>“SHin duretoo, intte </div><div class='q'>ufaittidi de7iyo gishshau, </div><div class='q2'>intteyyo aayye7ana. </div><div class='q'> <span class="verse" id="V25">25&#160;</span>Intte digin namisettana gishshau, </div><div class='q2'>ha77i kallidaageetoo, intteyyo aayye7ana. </div><div class='q'>Intte qarettana gishshaunne </div><div class='q2'>yeekkana gishshau, </div><div class='q'>ha77i miicciyaageetoo, </div><div class='q2'>intteyyo aayye7ana. </div><div class='q'> <span class="verse" id="V26">26&#160;</span>Asa ubbai inttebaa loittidi </div><div class='q2'>haasayiyo wode aayye7ana; </div><div class='q'>aissi giikko, eta aawati </div><div class='q2'>hananabaa yootiya worddanchchatussi </div><div class='q'>hegaadan oottoosona. </div><div class='s'>Morkkiyaa Siiqiyoogaa </div><div class='r'>(Maatiyoosa 5:38-48; 7:12) </div><div class='p'> <span class="verse" id="V27">27&#160;</span>“SHin taani yootiyoogaa siyiyaageetoo, taani intteyyo odais; intte morkketa siiqite; inttena ixxiyaageetussi lo77obaa oottite;  <span class="verse" id="V28">28&#160;</span>inttena qanggiyaageeta anjjite; inttena naaqqiyaageetussi Xoossaa woossite.  <span class="verse" id="V29">29&#160;</span>Ooninne ne qinxxalliyaa baqqikko, hinkko qinxxalliyaakka bessa; ooninne ne kootiyaa ekkikko, qoliyaakka diggoppa. </div><div class='p'> <span class="verse" id="V30">30&#160;</span>“Nena woossiya ubbau imma; ne miishshaa ekkiya uraappe guyye zaara yaagada oichchoppa.  <span class="verse" id="V31">31&#160;</span>Asi intteyyo oottanau intte dosiyoogaadan, haraukka hegaadan oottite. </div><div class='p'> <span class="verse" id="V32">32&#160;</span>“Intte inttena siiqiyaageetu xalaalaa siiqikko, intteyyo ai galati de7ii? Aissi giikko, nagaranchchatikka banttana siiqiyaageeta siiqoosona.  <span class="verse" id="V33">33&#160;</span>Intte intteyyo lo77obaa oottiyaageetussi lo77obaa oottikko, inttessi ai galati de7ii? Aissi giikko, nagaranchchatikka qassi hegaadan oottoosona.  <span class="verse" id="V34">34&#160;</span>Intte guyye ekkanau qoppidi tal77ikko, inttessi ai galati de7ii? Nagaranchchatikka guyye ekkanau nagaranchchatussi tal77oosona;  <span class="verse" id="V35">35&#160;</span>shin Xoossai bana galatennaageetussikka iitatussikka keha gidido gishshau, intte morkketa siiqite; etayyo lo77obaa oottite; qassi ainne guyye ekkanau qoppennan tal77ite; intte ekkana woitoi darana. Qassi intte Ubbaappe Bolla Xoossaa naata gidana.  <span class="verse" id="V36">36&#160;</span>Intte Aawai Xoossai maariyoogaadan maarite. </div><div class='s'>Hara Asaa Pirddanau Bessenna </div><div class='r'>(Maatiyoosa 7:1-5) </div><div class='p'> <span class="verse" id="V37">37-38&#160;</span>“Haratu bolli pirddoppite; Xoossai intte bolli pirddenna. Harata iita gooppite; Xoossai inttena iita geenna. Atto giite; Xoossai intteyyo atto gaana. Immite; Xoossai intteyyo immana. Baqqi naaqqidi siilli kunttin, palahidi wora laalettiyaagaa Xoossai intte kiyuwan idinttidi immana. Aissi giikko, intte harau immanau likkidi makkiyooban Xoossai intteyyo likkidi immana” yaagiis. </div><div class='p'> <span class="verse" id="V39">39&#160;</span>Yesuusi etassi leemisuwaa odiiddi, hagaadan yaagiis; “Qooqee qooqe kaalettana danddayii? Kaalettikko, naa77ai ollan kunddokkonaa?  <span class="verse" id="V40">40&#160;</span>Tamaariyaagee bana tamaarissiyaagaappe aadhdhenna; shin tamaaridi wurssida ubbai tamaarissiyaagaa mala gidees. </div><div class='p'> <span class="verse" id="V41">41&#160;</span>“Ne aifiyan de7iya tuussaa be7akka; shin ne ishaa aifiyan de7iya suullaa aissi xeellai?  <span class="verse" id="V42">42&#160;</span>Ne aifiyan de7iya tuussaa be7ennan waanada ne ishaa, ‘Ta ishau, taani ne aifiyan de7iya suullaa kessoo’ gaanau danddayai? Laa ha lo77o milatiya iitau, kasetada ne aifiyaappe tuussaa kessargga. Hegaappe guyyiyan, ne ishaa aifiyan de7iya suullaa kessanau geeshshada xeellana danddayaasa. </div><div class='s'>Mittai Ba Aifiyan Erettees </div><div class='r'>(Maatiyoosa 7:16-20; 12:33-35) </div><div class='p'> <span class="verse" id="V43">43&#160;</span>“Lo77o mitti iita aife aifenna; hegaadankka, iita mitti lo77o aife aifenna.  <span class="verse" id="V44">44&#160;</span>Aissi giikko, mitta ubbai ba aifiyo aifiyan erettees; agunttappe balase giyo mitta aife, gom77oreppe woine aife maxi erettenna.  <span class="verse" id="V45">45&#160;</span>Lo77o asi ba wozana giddon de7iya lo77o minjjaappe lo77obaa kessees; qassi iita asi ba iita minjjaappe iitabaa kessees; aissi giikko, asa dooni a wozanan kumidabaappe haasayees. </div><div class='s'>Naa77u Qommo Keettaa Keexxiya Asata </div><div class='r'>(Maatiyoosa 7:24-27) </div><div class='p'> <span class="verse" id="V46">46&#160;</span>“Taani giyoogaa oottiyoogaa aggi bayidi, aissi tana, ‘Godau, Godau’ geetii?  <span class="verse" id="V47">47&#160;</span>Taakko yiya ubbai qassi ta qaalaa siyidi azazettiyaagee ai mala asakko taani inttena bessana.  <span class="verse" id="V48">48&#160;</span>I gita ollaa bookkidi, aaho shuchchaa hiixxidi, gimbbidi, keettaa keexxida asa mala. Di7oi di77ido wode, he keettaa sugiis; shin minttidi keexxido gishshau, qaattanau danddayibeenna.  <span class="verse" id="V49">49&#160;</span>SHin ta qaalaa siyidi oottenna urai, aaho shuchcha hiixxennaaninne gimbbennan biittan keetta keexxida asa mala. Di7oi sugin, keettai sohuwaara kunddi aggiis; he keettai wolqqaama kunddetta kunddiis” yaagiis. </div><ul class='tnav'>
<li><a href='index.htm'>Luqaasa</a></li>
<li><a href='LUK05.htm'>&lt;</a></li>
<li><a href='LUK.htm'>6</a></li>
<li><a href='LUK07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
