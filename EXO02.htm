<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Kessaabaa 2</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Kessaabaa</a></li>
<li><a href='EXO01.htm'>&lt;</a></li>
<li><a href='EXO.htm'>2</a></li>
<li><a href='EXO03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Muusee Yelettidobaa </div><div class='p'> <span class="verse" id="V1">1&#160;</span>He wode issi Leewa qommo gidiya bitanee Leewa maccaasa issinniyo ekkiis;  <span class="verse" id="V2">2&#160;</span>ekkin a abbe ixettada attuma na7aa yelaasu. Na7ai meraa lo77o na7a gidiyoogaa a be7ada, heezzu agina qosaasu.  <span class="verse" id="V3">3&#160;</span>SHin a hegaappe daruwaa qosanau danddayennaagaa erada, ceeccaappe keeshiyaa ayyo daddaasu; daddada renjjiyaaninne shidan meeshada, na7aa a giddon wottaasu; wottada Naile SHaafaa giyo haattaa doonan maqqaa giddon wottaasu.  <span class="verse" id="V4">4&#160;</span>A michchiyaa i haniyoobaa be7anau haahuwan eqqaasu. </div><div class='p'> <span class="verse" id="V5">5&#160;</span>Gibxxe kawuwaa na7iyaa bollaa meecettanau Naile SHaafaa giyo shaafaa wodhdhaasu; i macca ashkkaratinne haattaa doonan yaa haa hemettoosona; a keeshiyaa maqqaa giddon be7ada, baada ekkada yaana mala ba ashkkariyo kiittaasu;  <span class="verse" id="V6">6&#160;</span>keeshiyaa pogada, he guutta na7aa be7aasu. Be7iyo wode i yeekkees; yeekkin a ayyo qarettaasu; a, “Hagee Ibraawetu guutta naatuppe issuwaa” yaagaasu. </div><div class='p'> <span class="verse" id="V7">7&#160;</span>He wode a michchiyaa kawuwaa na7iyo, “Neeyyo ha na7aa xanttanau Ibraawe maccaasa issinno ehaanau boo?” yaagada oichchaasu. </div><div class='p'> <span class="verse" id="V8">8&#160;</span>Yaagin a, “Ee, ba” yaagaasu. Yaagin na7iyaa baada, he na7aa aayyiyo ehaasu.  <span class="verse" id="V9">9&#160;</span>Kawuwaa na7iyaa he maccaasiyo, “Ha na7aa efaada, taayyo xanttashsha; taani neeyyo damoozaa qanxxana” yaagaasu. Yaagin maccaasiyaa na7aa efaada, xanttaasu.  <span class="verse" id="V10">10&#160;</span>Na7ai diccin, kawuwaa na7eekko a ehaasu; i iyyo na7a gidiis; “Taani haattaappe a kessaas” gaidda, a Muusa sunttaasu. </div><div class='s'>Muusee Midiyaama Biitti Baqatiis </div><div class='p'> <span class="verse" id="V11">11&#160;</span>Muusee diccidi gitaa gididi, issi gallassi ba asai de7iyoosaa biis; biidi eti deexo ooso oottishin eta xeelliis. Gibxxe biittaa asa issoi a asatuppe, Ibraawetuppe issuwaa wadhdhishin be7iis.  <span class="verse" id="V12">12&#160;</span>I yaa haa xeellin, ooninne bainnaagaa be7idi, he Gibxxe bitaniyaa woriis; woridi shaaheeta giddon qottiis.  <span class="verse" id="V13">13&#160;</span>Wonttetta gallassi kiyidi, naa77u Ibraaweti warettiyaageeta be7iis. Naaqqidaagaa i, “Neeni ne lagge gidiya Ibraawiyaa aissi dechchai?” yaagidi oichchiis. </div><div class='p'> <span class="verse" id="V14">14&#160;</span>Oichchin he bitanee, “Nena nu bolli haariyaagaanne daanna ootti sunttidai oonee? Neeni he Gibxxe bitaniyaa woridoogaadan, tanakka worana qoppaiyye?” yaagiis. Muusee he wode, “Taani oottidobai erettiichchiis” yaagi qoppidi yayyiis. </div><div class='p'> <span class="verse" id="V15">15&#160;</span>Kawoi hagaa siyido wode, Muusa woranau koyiis; shin Muusee kawuwaappe baqatidi, Midiyaama biittan de7anau biis; biidi haatta ollaa doonan uttiis. </div><div class='p'> <span class="verse" id="V16">16&#160;</span>He wode Midiyaama qeese issuwaayyo laappun macca naati de7oosona; eti bantta aawaa dorssata haattaa ushshanau wonggiriyan haattaa duuqqi kunttanau yiidosona.  <span class="verse" id="V17">17&#160;</span>Henttanchchati yiidi macca naata yedettidosona; shin Muusee denddi eqqidi, eta ashshiisinne eta dorssata haattaa ushshiis. </div><div class='p'> <span class="verse" id="V18">18&#160;</span>Eti bantta aawaa Yatirokko<a href="#FN1" class="notemark">1<span class="popup"> Yatiroi Muuse bolluwaa; ayyo hara sunttai Ra7u7eela.</span></a> yiido wode, “Hachchi waani eesuwan yiidetii?” yaagidi oichchiis. </div><div class='p'> <span class="verse" id="V19">19&#160;</span>Oichchin eti zaaridi, “Gibxxe biittaa asa issoi nuna henttanchchatuppe ashshiis; i nuuyyo haattaakka duuqqidi dorssaa wudiyaa ushshiis” yaagidosona. </div><div class='p'> <span class="verse" id="V20">20&#160;</span>Yaagin i ba macca naata, “Yaatin i awan de7ii? Intte he bitaniyaa aissi aggi bayidetii? Ane a xeesidi, miyoobaa shoobbite” yaagiis. </div><div class='p'> <span class="verse" id="V21">21&#160;</span>Muusee he bitaniyaara yan de7anau maayiis; bitaneekka ba na7iyo Xippaaro Muuseyyo machcho oottidi immiis.  <span class="verse" id="V22">22&#160;</span>Xippaara attuma na7aa yelin, Muusee a, “Taani asa biittan bete gidaas” yaagiiddi, Gershshooma sunttiis. </div><div class='p'> <span class="verse" id="V23">23&#160;</span>Daro laittaappe guyyiyan, Gibxxe kawoi haiqqiis. Israa7eelati bantta ailletettaappe oolidosonanne waassidosona; bantta ailletettaappe eti waassido waasoi pude Xoossaakko gakkiis.  <span class="verse" id="V24">24&#160;</span>Xoossai eta ooliyaa siyidi, i Abrahaamaara, Yisaaqaaranne Yaaqoobaara maacetto maachchaa hassayiis.  <span class="verse" id="V25">25&#160;</span>Hegaa gishshau, Xoossai Israa7eelata xeellidi etau qoppiis. </div><ul class='tnav'>
<li><a href='index.htm'>Kessaabaa</a></li>
<li><a href='EXO01.htm'>&lt;</a></li>
<li><a href='EXO.htm'>2</a></li>
<li><a href='EXO03.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">1</span><a class="notebackref" href="#V18">2:18</a>
 <span class="ft">Yatiroi Muuse bolluwaa; ayyo hara sunttai Ra7u7eela.</span></p>

<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
