<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Efisoona 6</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Efisoona</a></li>
<li><a href='EPH05.htm'>&lt;</a></li>
<li><a href='EPH.htm'>6</a></li>
<li><a href='PHP01.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>Yelidaageetubaanne Yelettida Naatubaa </div><div class='p'> <span class="verse" id="V1">1&#160;</span>Naatoo, inttena yelidaageetuyyo Godan azazettite; aissi giikko, hagee oottanau bessiyaabaa.  <span class="verse" id="V2">2-3&#160;</span>“Neeyyo ubbabai lo77anaadaaninne sa7an ne laittai aduqqanaadan, ne aawaanne ne aayyiyo bonchcha” giya azazoi Xoossai immana giidoogaara de7iya koiro azazuwaa. </div><div class='p'> <span class="verse" id="V4">4&#160;</span>Aawatoo, intte intte naata Godaa seeraaninne zoriyan dichchiteppe attin, eta hanqqetissoppite. </div><div class='s'>Godatubaanne Ashkkaratubaa </div><div class='p'> <span class="verse" id="V5">5&#160;</span>Ailletoo, Kiristtoosayyo oottiyoogaadan, intte godatuyyo yashshatettaaninne kokkorssan suure wozanaappe azazettite.  <span class="verse" id="V6">6&#160;</span>Xoossai giidoogaa oottiyaageetudan, Kiristtoosa ailletudan, wozanaappe oottiteppe attin, asa ufaissanau oottiyaabaadan, asi be7o giidi oottoppite.  <span class="verse" id="V7">7&#160;</span>Asau gidennan Kiristtoosau oottiyoogaadan, xibennan wozanappe oottite.  <span class="verse" id="V8">8&#160;</span>Aille gidin woi goqa gidin, i oottiyo lo77o ooso ubbaayyo Godai huuphiyan huuphiyan woitanaagaa ereeta. </div><div class='p'> <span class="verse" id="V9">9&#160;</span>Godatoo, intte ailleta naassiyoogaa aggidi, etayyo hegaadan oottite; inttenanne eta gatti haariya Godai, oonanne maaddi pirddennaagee, saluwan de7iyoogaa ereeta. </div><div class='s'>Xoossaa Ola Miishshatubaa </div><div class='p'> <span class="verse" id="V10">10&#160;</span>Wurssettan, Godaaninne a gita wolqqan minnite.  <span class="verse" id="V11">11&#160;</span>Xalahee halaqaa iita cimuwaa teqqanau intte danddayana mala, Xoossai intteyyo immiyo ollaa maayo ubbaa maayite.  <span class="verse" id="V12">12&#160;</span>Aissi giikko, nuuni saluwaa sohuwan de7iya iita ayyaana wolqqatuura, haariyaageetuura, godatettai de7iyaageetuuranne ha xuma biittaa haariyaageetuura olettiyoogaappe attin, asaara baaxetokko. </div><div class='p'> <span class="verse" id="V13">13&#160;</span>Hegaa gishshau, iita gallassan teqqanaunne qassi wurssettai gakkanaassi warettoogaappe guyyiyan, minni eqqanau intte danddayana mala, Xoossaa ola miishsha ubbaa oiqqite.  <span class="verse" id="V14">14-15&#160;</span>Hegaa gishshau, xeessan qabattuwaa gixxiyoogaadan tumatettaa gixxidi, tiran wottiyo ola miishshadan xillotettaa maayidi, intte tohuwan caammaa wottiyoogaadan sarotettaa wonggeliyaa mishiraachchuwaa yootanau giigidi, minni eqqite.  <span class="verse" id="V16">16&#160;</span>He ubbaappe aattidi, xalahe halaqai dafidi yeddiyo wonddafiyaa tama ubbaa toissanau, ammanuwaa ubba wode gonddalledan oiqqite.  <span class="verse" id="V17">17&#160;</span>Ammanuwaa huuphiyan wottiyo birata qophedan wottite; qassi Geeshsha Ayyaanaa bisuwaa, Xoossaa qaalaa, oiqqite.  <span class="verse" id="V18">18&#160;</span>Xoossaa woossiiddinne a maaduwaa oichchiiddi, ubba wode Geeshsha Ayyaanan Xoossaa woossite. Hegaa gishshau, minnite; salettoppite; geeshshatu ubbaayyo Xoossaa ubba wode woossite. </div><div class='p'> <span class="verse" id="V19">19&#160;</span>Qassi taani yayyennan wonggeliyaa xuuraa yootanau, Xoossai ta doonaa dooyidi, tau haasayiyoobaa immanaadan, taukka Xoossaa woossite.  <span class="verse" id="V20">20&#160;</span>Taani ha77i qashuwan de7ikkokka, ha wonggeliyaa gishshau taani kiitettidaagaa; taani abaa tau bessiyaagaadan yayyennan yootana mala, taayyo Xoossaa woossite. </div><div class='s'>Wurssetta Sarotaa </div><div class='p'> <span class="verse" id="V21">21&#160;</span>SHin taani waana de7iyaakkonne ai oottiyaakko inttekka eranaadan, nu siiqo ishai, Godaa oosuwan ammanettida ashkkarai Tikiqoosi, tabaa ubbaa intteyyo yootana.  <span class="verse" id="V22">22&#160;</span>Nuuni ubbai waani de7iyaakko intteyyo yootidi, inttena minttettana mala, taani a inttekko kiittaas. </div><div class='p'> <span class="verse" id="V23">23&#160;</span>Xoossaa Aawaappenne Godaa Yesuus Kiristtoosappe sarotettainne siiqotettai ammanuwaara issippe ishanttu ubbaayyo gido;  <span class="verse" id="V24">24&#160;</span>dochchenna siiquwan nu Godaa Yesuus Kiristtoosa siiqiya ubbatuura Xoossaa aaro kehatettai gido. Amin77i. </div><ul class='tnav'>
<li><a href='index.htm'>Efisoona</a></li>
<li><a href='EPH05.htm'>&lt;</a></li>
<li><a href='EPH.htm'>6</a></li>
<li><a href='PHP01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
