<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Ermmaasa 10</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Ermmaasa</a></li>
<li><a href='JER09.htm'>&lt;</a></li>
<li><a href='JER.htm'>10</a></li>
<li><a href='JER11.htm'>&gt;</a></li>
</ul>
<div class="main">
 
<div class='chapterlabel' id="V0"> 10</div><div class='s'>Xoossaanne Eeqaa </div><div class='p'> <span class="verse" id="V1">1&#160;</span>Inttenoo, Israa7eela asatoo, GODAI intteyyo yootiyo qaalaa siyite!  <span class="verse" id="V2">2&#160;</span>GODAI hagaadan yaagees; “Deretu ogiyaa intte tamaaroppite. Dereti saluwaa bolli malaataa be7idi dagammikkokka, intte dagammoppite.  <span class="verse" id="V3">3&#160;</span>Aissi giikko, deretu wogai hada. Eti mittaa woraappe qanxxoosona; massiyaagee kalttan massees.  <span class="verse" id="V4">4&#160;</span>Eti biraaninne worqqaani alleeqissoosona; qaaxxennaadan madooshan misimaariyaa xishidi oittoosona.  <span class="verse" id="V5">5&#160;</span>Eta eeqati eti leehiyaa garssan kafuwaa daganttanau essiyo misile mala. Haasayanau danddayokkona. Hemettanau danddayenna gishshau, asai eta tookkees. Etayyo mulekka yayyoppite. Aissi giikko, eti inttena qohanau danddayokkona; qassi maaddanaukka danddayokkona” yaagees. </div><div class='p'> <span class="verse" id="V6">6&#160;</span>Abeet GODAU, ne mali ooninne baawa. Neeni gita; ne sunttaikka gitanne wolqqaama.  <span class="verse" id="V7">7&#160;</span>Abeet kawotettatu Kawuwau, nena bonchchennan agganai oonee? Nena bonchchanau bessees; aissi giikko, aadhdhida eranchcha asaa giddooninne eta kawotettaa ubbaa giddon ne mali baawa.  <span class="verse" id="V8">8&#160;</span>Eti eeyyanne damma; eti mittaappe massido, pattenna eeqatuppe ai tamaariyoonaa?  <span class="verse" id="V9">9&#160;</span>He eeqati Tarsseesappe yiida biraaninne Ufaazeppe yiida worqqan alleeqettidosona. Eti woiniyaa eessaanne saluwaa milatiya meraara de7iya maayuwan kamettidosona. Eti ubbai kushe oosuwaa hiillatun oosettidosona.  <span class="verse" id="V10">10&#160;</span>SHin GODAI tumu Xoossaa; i de7o Xoossaanne merinaa Kawuwaa. A hanqquwan biittai qaaxxees; kawotettatikka a yiilluwaa danddayokkona. </div><div class='p'> <span class="verse" id="V11">11&#160;</span>GODAI hagaadan yaagees; “Etayyo hagaadan yaagada yoota; ‘Hegeeti saluwaanne sa7aa medhdhibeenna xoossati sa7aappenne salo garssaappe xayana’ yaaga” yaagees. </div><div class='s'>Xoossaa Sabbiyo Sabaa </div><div class='q'> <span class="verse" id="V12">12&#160;</span>Ba wolqqan sa7aa medhdhidaagee, </div><div class='q2'>ba aadhdhida eran sa7aa essidaagee, </div><div class='q2'>ba akeekan salota miccidaagee a. </div><div class='q'> <span class="verse" id="V13">13&#160;</span>I wolqqaamiyo wode, </div><div class='q2'>salotun de7iya haattati guummoosona. </div><div class='q'>I shaarata sa7aa gaxaappe pude denttees. </div><div class='q'>I iraa bukissiiddi, </div><div class='q2'>wolqqanttaa wolqqammissees. </div><div class='q'>Carkkuwaakka ba minjja man77iyaappe kessees. </div><div class='q'> <span class="verse" id="V14">14&#160;</span>Asi ubbi era xayidi dammiis; </div><div class='q'>worqqaa tigiya asi ubbi </div><div class='q2'>ba eeqatun yeellatiis. </div><div class='q'>Aissi giikko, he eeqati cimo; </div><div class='q2'>etan shemppoi baawa. </div><div class='q'> <span class="verse" id="V15">15&#160;</span>Eti pattennabaa; </div><div class='q2'>eti qire ooso. </div><div class='q'>Eti qaxxayettiyo wodiyan xayana. </div><div class='q'> <span class="verse" id="V16">16&#160;</span>SHin Yaaqooba Saamaa gidiyaagee </div><div class='q2'>hegeeta mala gidenna. </div><div class='q'>Aissi giikko, i ubbabaa medhdhidaagaa; </div><div class='q2'>Israa7eeli i baassi doorido zare. </div><div class='q'>A sunttaikka Ubbaappe Wolqqaama GODAA. </div><div class='s'>Yiya Iitaa </div><div class='p'> <span class="verse" id="V17">17&#160;</span>Inttenoo, morkkee dooddidoogeetoo, biittaappe kiyanau intteyyo de7iyaabaa qoridi shiishshite.  <span class="verse" id="V18">18&#160;</span>Aissi giikko, GODAI hagaadan yaagees; “Taani ha wodiyan ha biittan de7iya asata kessada yambbarana. Intte omoodettana mala, taani intte bolli iitabaa ehaana” yaagees. </div><div class='p'> <span class="verse" id="V19">19&#160;</span>Aayyee ta masunttau! Ta masunttai paxennaagaa. SHin taani, “Hagee ta hargge; taani danddayanau bessees” yaagaas. </div><div class='p'> <span class="verse" id="V20">20&#160;</span>Ta dunkkaanee qoletti xayiis; a wodoroi ubbai duuxerettiis. Ta naati ubbai taappe shaahettidi biichchidosona; eti baawa. Ta dunkkaaniyaa zaaridi tolanau woikko ta magalashuwaa kaqqanau ha77i issi asinne attibeenna. </div><div class='p'> <span class="verse" id="V21">21&#160;</span>Henttanchchati dammidosona; eti GODAA oichchibookkona. Hegaa gishshau, etau injjetennan ixxiisinne eta wudee ubbai laalettiis.  <span class="verse" id="V22">22&#160;</span>Siyite! Ooratta odoi yiis; hegeenne, “Huuphessa baggaara de7iya kawotettan gita dirbbai denddiis” yaagiyaagaa. A olanchchati yiidi, Yihudaa katamata baisanne worakanati geessiyoosaa kessana. </div><div class='p'> <span class="verse" id="V23">23&#160;</span>Abeet GODAU, asa de7oi he aawussi buzo gidennaagaanne ba hemetaa suurissanaagee aawu shene gidennaagaa taani erais.  <span class="verse" id="V24">24&#160;</span>Abeet GODAU, tana seera; shin likkiyan gido. Ne hanqquwan gidoppo; hankkoode neeni tana guuttada xaissana.  <span class="verse" id="V25">25&#160;</span>Ne hanqquwaa nena erenna kawotettatu bollinne ne sunttaa xeesenna asatu bolli tiga. Aissi giikko, eti Yaaqooba asaa miidosona; eti eta ashshennan mi bayidosonanne eta aawaa biittaa xaissidosona. </div><ul class='tnav'>
<li><a href='index.htm'>Ermmaasa</a></li>
<li><a href='JER09.htm'>&lt;</a></li>
<li><a href='JER.htm'>10</a></li>
<li><a href='JER11.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
