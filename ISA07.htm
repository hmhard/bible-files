<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Isiyaasa 7</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Isiyaasa</a></li>
<li><a href='ISA06.htm'>&lt;</a></li>
<li><a href='ISA.htm'>7</a></li>
<li><a href='ISA08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>Kawuwaa Akaazassi Yiida Kiitaa </div><div class='p'> <span class="verse" id="V1">1&#160;</span>Ooziyaana na7ai Yo7aataami yelido Akaazi Yihudaa biittan kawotido wode, Sooriyaa biittaa Kawoi Raxiininne Israa7eela biittaa Kawoi Ramaaliyaa na7ai Paaquhi Yerusalaame olanau yiidosona; shin xoonanau danddayibookkona. </div><div class='p'> <span class="verse" id="V2">2&#160;</span>Sooriyaa biittai Efireema biittaara issippe olau caaqettidoogaa Daawita zariyaappe kawotida kawoi siyido wode, deriyan carkkoi qaattiyo mittaadan, a wozanainne a asaa wozanai dagaman shabbirettiis. </div><div class='p'> <span class="verse" id="V3">3&#160;</span>Yaatin, GODAI Isiyaasa, “Neeni ne na7aa SHa7aari-Yaashuuba<a href="#FN1" class="notemark">1<span class="popup"> SHa7aari-Yaashuuba: Ha Ibraawetto sunttaa birshshettai “Amaridaageeti simmana” giyoogaa.</span></a> ekkada, Akaazaara gaittanau ba; baada maayuwaa meecciyaageetu goshshaakko efiya ogiyaa matan qommoora de7iya dalbbanttaa zaraa xeeran neeni a demmana.  <span class="verse" id="V4">4&#160;</span>Demmada ayyo hagaadan yaagada yoota; ‘Naagetta; hirggoppa; Sooriyaa asaa, Kawuwaa Raxiinanne Ramaaliyaa na7aa hanqquwau yayyoppa; ne wozanaikka shabbirettoppo; aissi giikko, naa77u kawoti tamaappe attidi cuwattiya naa77u mitta duruma mala. </div><div class='p'> <span class="verse" id="V5">5&#160;</span>“ ‘Sooriyaa biittaa asai Efireema asaaranne Ramaaliyaa na7aara ne bolli iitabaa maqettidi,  <span class="verse" id="V6">6&#160;</span>“Ane Yihudaa biittan woraajjidi, mentterettidinne nu giddon shaakkidi, Xaabi7eela na7aa kawoyoos” yaagoosona’ yaaga” yaagiis. </div><div class='p'> <span class="verse" id="V7">7&#160;</span>Gidikkonne, Ubbaa Haariya GODAI hagaadan yaagees; “He eta maqqoi minnenna; mulekka hegee polettenna.  <span class="verse" id="V8">8&#160;</span>Aissi giikko, Damasqqoi Sooriyaa biittau huuphe; Kawoi Raxiinikka Damasqqo katamaayyo huuphe. Usuppun tammanne ichchashu laittaa giddon Efireema biittai bunchchettidi, kawotetta gidennan attana.  <span class="verse" id="V9">9&#160;</span>Qassi Samaaree Efireema biittau huuphe; Ramaaliyaa na7ai Samaariyaa katamaayyo huuphe; intte ammanuwan minnidi eqqennan xayikko, inttekka eqqekketa” yaagees. </div><div class='s'>Amaanu7eeli Yaanaagaa Bessiya Malaataa </div><div class='p'> <span class="verse" id="V10">10-11&#160;</span>Qassikka GODAI Akaazayyo, “GODAI ne Xoossai neeyyo bolla saluwaappe, woikko garssa sa7aa ciimmaappe issi malaata immana mala oichcha” yaagiis.  <span class="verse" id="V12">12&#160;</span>SHin Akaazi, “Oichchikke; GODAAKKA paaccikke” yaagiis. </div><div class='p'> <span class="verse" id="V13">13&#160;</span>Yaatin, Isiyaasi, “Inttenoo, Daawita zaretoo, siyite! Intte asaa daafurssiyoogee ai guuxxin, qassi ta Xoossaa daafursseetii?  <span class="verse" id="V14">14&#160;</span>Yaatikko, Godai ba huuphen intteyyo malaataa immana; geela7iyaa shahaarada attuma na7aa yelana; a sunttaakka “Amaanu7eela”<a href="#FN2" class="notemark">2<span class="popup"> Amaanu7eela:  Ha Ibraawetto sunttaa birshshettai, “Xoossai nunaara de7ees” giyoogaa.</span></a> yaagada sunttana.  <span class="verse" id="V15">15&#160;</span>I iitaa ixxanaunne lo77uwaa dooranau eriyo wode, meqqida maattaanne eessaa usttana.  <span class="verse" id="V16">16&#160;</span>SHin na7ai iitaa ixxanaunne lo77uwaa dooranau eranaappe kasetidi, neeni keehi yayyido naa77u kawotu biittati booddilana. </div><div class='p'> <span class="verse" id="V17">17&#160;</span>“Efireema biittai Yihudaa biittaappe shaahettoosappe doommin hanibeenna meto wodiyaa GODAI ne bolli, ne asaa bollinne ne aawaa keettaa bolli ehaana; i ehaanaageekka Asoore biittaa kawuwaa” yaagiis. </div><div class='p'> <span class="verse" id="V18">18&#160;</span>He gallassai gakkiyo wode, GODAI udunxxetuyyo, Gibxxen haaho shaafan de7iya asatuyyo suiqana; i mattata, Asoore biittaa asata xeesana.  <span class="verse" id="V19">19&#160;</span>Yaatin, eti ubbaikka yiidi, zanggaaraa shoobban, shuchchaa gonggoluwan, agunttai de7iyo buuraaninne mehiyaa heemmiyoosan gau7ana. </div><div class='p'> <span class="verse" id="V20">20&#160;</span>He gallassi Godai Efiraaxiisa SHaafaappe hefintta baggaappe huuphiyaa qanxxiya asa xeesana; ikka Asoore biittaa kawuwaa; i yiidi, intte huuphiyaa binnaanaa, intte asatettaa beelaalaanne intte buuchchaa meedana. </div><div class='p'> <span class="verse" id="V21">21&#160;</span>He gallassi issi asi mexi issi maatta miizzanne naa77u deeshshatu xalaalaa ashshana.  <span class="verse" id="V22">22&#160;</span>Gidikkokka, eti maaxxiyo maattai keehi daro gidiyo gishshau, i meqqida maattaa usttana; he biittan attida asai ubbaikka meqqida maattaanne eessaa usttana. </div><div class='p'> <span class="verse" id="V23">23&#160;</span>He gallassi issi sha7u biran washettiya sha7u woiniyaa anoti de7iyoosan ubban kinddiichchonne aguntta xalaalai mokkana.  <span class="verse" id="V24">24&#160;</span>Biitta ubban kinddiichchoinne agunttai kumido gishshau, asai yaa biyo wode, zubbiyaanne wonddafiyaa oiqqidi baana.  <span class="verse" id="V25">25&#160;</span>Kase xikkiyan bul77ido keratun ha77i kinddiichchoinne agunttai kumido gishshau yayyidi, issi asinne yaa beenna. Mehee la7ettiyoosaanne dorssi tubbiyoosaa gidana. </div><ul class='tnav'>
<li><a href='index.htm'>Isiyaasa</a></li>
<li><a href='ISA06.htm'>&lt;</a></li>
<li><a href='ISA.htm'>7</a></li>
<li><a href='ISA08.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">1</span><a class="notebackref" href="#V3">7:3</a>
 <span class="ft">SHa7aari-Yaashuuba: Ha Ibraawetto sunttaa birshshettai “Amaridaageeti simmana” giyoogaa.</span></p>
<p class="f" id="FN2"><span class="notemark">2</span><a class="notebackref" href="#V14">7:14</a>
 <span class="fk">Amaanu7eela: </span><span class="ft"> Ha Ibraawetto sunttaa birshshettai, “Xoossai nunaara de7ees” giyoogaa.</span></p>

<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
