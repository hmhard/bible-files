<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Sameela Maxaafaa Naa77anttuwaa 1</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Sameela Maxaafaa Naa77anttuwaa</a></li>
<li><a href='1SA31.htm'>&lt;</a></li>
<li><a href='2SA.htm'>1</a></li>
<li><a href='2SA02.htm'>&gt;</a></li>
</ul>
<div class="main">
<div class='mt'>Sameela Maxaafaa Naa77anttuwaa </div><div class='is'>Gidduwaa Erissuwaa </div><div class='ip'>Sameela Maxaafaa naa77antto kifilee, Sameela Maxaafaa koiro kifiliyaa kaalliyaagaa gidishin, Daawiti koiro tohossa bagga Yihudaa kawo (1-4) gididi, takkiiddi qassi huuphessa bagga kifile gidiya Israa7eela gujjidi, kumetta biittau kawo gididi haaridoogaa odiya taarikiyaa oiqqidaagaa (5-24). Maxaafai Daawiti ba kawotettaa aassanaunne ba maataa minttanau, sooranne kareera de7iya morkketuura olettido mino olaabaa loittidi qonccissees. Qassi Daawiti mino ammanoi de7iyoonne Xoossaa siiqiya asa gidiyoogaanne asaikka ayyo ammanettiyo asa gidiyoogaa odees. Hegaa bollankka qassi issi issi meqetti bainna oosotakka i oottidoogaanne ba ashuwaa amuwaa alanau pala hanttaara nagarata i oottidoogaakka qonccissees. Gidikkonne Xoossaa aillee, hananabaa yootiya Naataani akko shiiqidi, a nagaraa a hassayissido wode, i ba nagaraa paaxidi Xoossaa qixaatiyaa ekkiis. </div><div class='ip'>Daawita de7oinne i oottido oosoti Israa7eela asaa keehippe ufaissido gishshau, appe simmin de7ida laittatun eta biittaa bolli metoi gakkiyo wode ubban, eti hara kawo koyiiddi, Daawita na7i, woikko Daawita zare gididi, likke Daawitaagaadan eta aissiya asa demmanau amottoosona.  
</div><div class='chapterlabel' id="V0"> 1</div><div class='s'>Daawiti Saa7ooli Haiqqidoogaa Siyiis </div><div class='p'> <span class="verse" id="V1">1&#160;</span>Saa7ooli haiqqidoogaappe guyyiyan, Daawiti Amaaleeqa asata xoonidosaappe simmiis; simmidi Xiqilaaga kataman naa77u gallassaa takkiis.  <span class="verse" id="V2">2&#160;</span>Heezzantto gallassi issi bitanee kayyuwau ba maayuwaa pooshshidi, ba huuphiyan buhiyaa laalidi, Saa7oola qatuwaappe yiis. Daawitakko i yiido wode, sa7an lichchi giidi ziggiis.  <span class="verse" id="V3">3&#160;</span>Daawiti a, “Neeni awappe yaadii?” yaagidi oichchiis. </div><div class='p'>Oichchin i, “Taani Israa7eelatu qatuwaappe kessa ekkada yaas” yaagiis. </div><div class='p'> <span class="verse" id="V4">4&#160;</span>Daawiti a, “Aibi kiyidaakko ane taayyo oda” yaagiis. </div><div class='p'>Yaagin i Daawita, “Nu olanchchati olaappe baqatidosona; nu asaappe daroti haiqqidosona; qassi Saa7oolinne a na7ai Yonaataani haiqqidosona” yaagiis. </div><div class='p'> <span class="verse" id="V5">5&#160;</span>Oduwaa ehiida wodallaa Daawiti, “Saa7oolinne a na7aa Yonaataani haiqqidoogaa neeni aibin erai?” yaagidi oichchiis. </div><div class='p'> <span class="verse" id="V6">6&#160;</span>Wodallai, “Qaadadan taani Gilbboo7a deriyan de7ishin, Saa7ooli ba tooraa guufetidi eqqidaagaa be7aas; paraa gaaretinne paraasati Saa7oolakko matattidosona.  <span class="verse" id="V7">7&#160;</span>He wode Saa7ooli yuushshi xeellidi tana be7iis; be7idi tana xeesin taani, ‘Yee!’ yaagaas.  <span class="verse" id="V8">8&#160;</span>Yaagin Saa7ooli tana, ‘Neeni oonee?’ yaagidi oichchiis; oichchin, ‘Taani Amaaleeqa asa’ yaagada zaaraas.  <span class="verse" id="V9">9&#160;</span>Hegaappe guyyiyan Saa7ooli tana, ‘Taani keehi masunxxada, haiquwau mata uttaas; neeni ta bolli kiya eqqada tana wora’ yaagiis.  <span class="verse" id="V10">10&#160;</span>I kunddidoogaappe guyyiyan, haiquwaappe palahennaagaa erido gishshau, taani a bolli kiya eqqada a woraas; a huuphiyan de7iya kallachchaanne a qesiyan de7iya hirbbooraa ekkada neekko ta godaakko ehaas” yaagiis. </div><div class='p'> <span class="verse" id="V11">11&#160;</span>Hegaappe guyyiyan, Daawitinne Daawita asai azzanidi, bantta maayuwaa dafidi pooshshidosona.  <span class="verse" id="V12">12&#160;</span>Eti Saa7ooli, Yonaataani, GODAA olanchchatinne Israa7eela asai olan wurido gishshau, omarssi gakkanaashin kayyottidosona, yeekkidosonanne xoomidosona. </div><div class='p'> <span class="verse" id="V13">13&#160;</span>Oduwaa ehiida wodallaa Daawiti, “Neeni awa asee?” yaagidi oichchiis. </div><div class='p'>Oichchin i Daawita, “Taani betiyaa Amaaleeqa bitaniyaa na7a” yaagiis. </div><div class='p'> <span class="verse" id="V14">14&#160;</span>Yaagin Daawiti a, “GODAI tiyido kawuwaa woranau ne kushiyaa denttaidda, aissi yayyabeikkii?” yaagiis.  <span class="verse" id="V15">15&#160;</span>Daawiti ba asatuppe issuwaa xeesidi, “Ba; baada a wora!” yaagiis; yaagin i Amaaleeqiyaa dechchidi woriis.  <span class="verse" id="V16">16&#160;</span>Daawiti Amaaleeqiyaa, “ ‘GODAI tiyido kawuwaa taani woraas’ yaagada neeni ne doonan markkattido gishshau, ne suuttaa gomee nena oiqqo” yaagiis. </div><div class='s'>Daawiti Saa7oolayyoonne Yonaataanayyo Zilaalido Zilaassaa </div><div class='p'> <span class="verse" id="V17">17&#160;</span>Daawiti Saa7oolayyoonne a na7aa Yonaataanayyo hagaadan yaagi zilaaliis.  <span class="verse" id="V18">18&#160;</span>Yihudaa asaikka “Wonddafiyaa” giyo ha zilaassaa tamaarana mala azaziis; ha zilaassai Yaashaara maxaafan xaafettiis. </div><div class='b'> &#160; </div><div class='q'> <span class="verse" id="V19">19&#160;</span>“Nenoo Israa7eelaa, </div><div class='q2'>ne halaqati ne xoqqa sohotun haiqqidosona. </div><div class='q'>Wolqqaamati waani kunddidonaashsha! </div><div class='q'> <span class="verse" id="V20">20&#160;</span>Hagaa Gaate kataman yootoppite; </div><div class='q2'>Asqqaloona ogetunkka awaajjoppite. </div><div class='q'>Hegaa siyikko, Pilisxxeematu macca naati ufaittana; </div><div class='q2'>shaamatu macca naati ‘Hashshu!’ gaana. </div><div class='b'> &#160; </div><div class='q'> <span class="verse" id="V21">21&#160;</span>“Inttenoo Gilbboo7a deretoo, </div><div class='q'>intte bollan iri bukkoppo; </div><div class='q2'>xaazikka xaazatoppo. </div><div class='q'>He biittaa goshshaikka kattaa mokkoppo; </div><div class='q2'>aissi giikko, yan wolqqaamaa gonddallee tunabaa kiyiis; </div><div class='q'>Saa7oola gonddalleekka zaitiyan qucettiyoogaa aggiis. </div><div class='q'> <span class="verse" id="V22">22&#160;</span>Goora7ettidaageetu suuttaappenne </div><div class='q2'>wolqqaamatu ashuwaappe Yonaataana wonddafee guyye gibeenna. </div><div class='q'>Qassi Saa7oola bisoikka kallennan simmibeenna. </div><div class='b'> &#160; </div><div class='q'> <span class="verse" id="V23">23&#160;</span>“Saa7oolinne Yonaataani </div><div class='q'>asi siiqiyoogeetanne lo77iyaageeta; </div><div class='q2'>bantta haiquwankka bantta paxankka shaahettibookkona. </div><div class='q'>Eti argganttaappekka aadhdhida eeso; </div><div class='q2'>gaammuwaappekka aadhdhida mino. </div><div class='b'> &#160; </div><div class='q'> <span class="verse" id="V24">24&#160;</span>“Israa7eela maccaasatoo, </div><div class='q'>Saa7oolayyo, inttena zo7onne alleeqo maayuwaa maizzidaagaayyoonne </div><div class='q2'>worqqan intte maayuwaa alleeqissidaagaayyo yeekkite. </div><div class='b'> &#160; </div><div class='q'> <span class="verse" id="V25">25&#160;</span>“Wolqqaamati olan waani kunddidonaashsha! </div><div class='q2'>Yonaataani ne xoqqa sohotun goora7etti zin77iis. </div><div class='q'> <span class="verse" id="V26">26&#160;</span>Ta ishaa Yonaataanaa, </div><div class='q'>taani neeyyo azzanais; </div><div class='q2'>ne taayyo daroppe al77o. </div><div class='q'>Neeni tana siiqiyo siiqoi garamissiyaagaa, </div><div class='q2'>maccaasa siiqoppekka aadhdhidi garamissiyaagaa. </div><div class='b'> &#160; </div><div class='q'> <span class="verse" id="V27">27&#160;</span>“Wolqqaamati waani kunddidonaashsha! </div><div class='q'>Ola miishshaikka waani dippi giidee!” </div><div class='m'>yaagidi Daawiti zilaaliis. </div><ul class='tnav'>
<li><a href='index.htm'>Sameela Maxaafaa Naa77anttuwaa</a></li>
<li><a href='1SA31.htm'>&lt;</a></li>
<li><a href='2SA.htm'>1</a></li>
<li><a href='2SA02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
