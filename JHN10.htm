<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Yohaannisa 10</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Yohaannisa</a></li>
<li><a href='JHN09.htm'>&lt;</a></li>
<li><a href='JHN.htm'>10</a></li>
<li><a href='JHN11.htm'>&gt;</a></li>
</ul>
<div class="main">
 
<div class='chapterlabel' id="V0"> 10</div><div class='s'>Yesuusi Lo77o Henttanchcha </div><div class='p'> <span class="verse" id="V1">1&#160;</span>Yesuusi, “Taani intteyyo tumaa odais; dorssaa birddiyau penggeera gelennan harasaara geliya ooninne kaisonne pangga.  <span class="verse" id="V2">2&#160;</span>SHin penggeera geliyaagee dorssaa heemmiya asa.  <span class="verse" id="V3">3&#160;</span>Penggiyaa naagiyaagee au penggiyaa dooyees; dorssatikka a qaalaa siyana; i ba dorssata eta sunttan sunttan xeesidi, kare kaalettana.  <span class="verse" id="V4">4&#160;</span>I baageeta kare kessidoogaappe guyyiyan, etappe sinttaara hemettees; etikka a qaalaa eriyo gishshau, a kaalloosona.  <span class="verse" id="V5">5&#160;</span>Hara uraa qaalaa eti erenna gishshau, appe baqatanaappe attin, a geeduwaa kaallokkona” yaagiis. </div><div class='p'> <span class="verse" id="V6">6&#160;</span>Yesuusi etau ha leemisuwaa odiis; shin i etau ai odiyaakkonne eti akeekibookkona. </div><div class='p'> <span class="verse" id="V7">7&#160;</span>Yesuusi qassikka etau, “Taani intteyyo tumaa odais; taani dorssatuyyo pengge.  <span class="verse" id="V8">8&#160;</span>Taappe kase yiida ubbai kaisonne pangga; shin dorssati eti giyoogaa siyibookkona.  <span class="verse" id="V9">9&#160;</span>Penggee tana; tanan geliya ooninne attana. I gelananne kiyana; qassi lo77o maatai de7iyoosaakka demmana.  <span class="verse" id="V10">10&#160;</span>Kaisoi wuuqqanau, woranaunne xaissanau yiyoogaappe attin, harabau yeenna; taani etau de7oi de7ana malanne kumidi palahana mala yaas. </div><div class='p'> <span class="verse" id="V11">11&#160;</span>“Taani dorssaa loitta heemmiyaagaa; dorssaa loitti heemmiyaagee he dorssatu gishshau haiqqees.  <span class="verse" id="V12">12&#160;</span>Miishshaa ekkidi heemmiya urai wanggireelloi yiishin be7idi, dorssata yeggi bayidi baqatees. Aissi giikko, dorssati aageeta gidokkona; qassi ikka dorssata heemmiyaagaa gidenna. Hegaa gishshau, wanggireelloi dorssata oiqqeesinne laalees.  <span class="verse" id="V13">13&#160;</span>Miishshaa ekkidi heemmiyaagee miishshau heemmiyo gishshaunne dorssaabai a qofissenna gishshau, dorssata aggi bayidi baqatees. </div><div class='p'> <span class="verse" id="V14">14-15&#160;</span>“Taani dorssaa loitta heemmiyaagaa; ta Aawai tana eriyoogaadan, taanikka qassi ta Aawaa erais. Hegaadankka, taani ta dorssata erais; ta dorssatikka tana eroosona. Qassi taani ta dorssatu gishshau, haiqqanau koyais.  <span class="verse" id="V16">16&#160;</span>Ha wudiyan bainna hara dorssatikka tau de7oosona. Taani etakka ehaanau bessees. Qassi eti ta qaalaa siyana; issi wudee de7ana; heemmiyaageekka issuwaa gidana. </div><div class='p'> <span class="verse" id="V17">17&#160;</span>“Taani ta shemppuwaa zaarettada ekkana mala, aattada immanau koyiyo gishshau, ta Aawai tana siiqees.  <span class="verse" id="V18">18&#160;</span>Taani dosada ta shemppuwaa aatta immiyoogaappe attin, taappe ooninne ekkenna. Taayyo ta shemppuwaa aatta immiyo maatai de7ees; qassi zaarettada ekkanaukka maatai de7ees. Taani ha azazuwaa ta Aawaappe ekkaas” yaagiis. </div><div class='p'> <span class="verse" id="V19">19&#160;</span>He haasayaa gishshau, Aihudatu giddon qassikka shaahoi merettiis.  <span class="verse" id="V20">20&#160;</span>Etappe dariya baggai, “Aani xalahee de7ees! I gooyees! A haasayaa aissi siyeetii?” yaagidosona. </div><div class='p'> <span class="verse" id="V21">21&#160;</span>Harati qassi, “Xalahee oiqqido asi hagaadan haasayenna; xalahee qooqe asa aife xeelissanau danddayiiyye?” yaagidosona. </div><div class='s'>Yesuusi Asa Na7a </div><div class='p'> <span class="verse" id="V22">22&#160;</span>Yerusalaamen Beeta Maqidasiyaa Ooraxissiyo Baalai gakkiis; sa7ai he wode balggo.  <span class="verse" id="V23">23&#160;</span>Yesuusi Beeta Maqidasiyan Solomona baranddan, yaanne haanne hamettees.  <span class="verse" id="V24">24&#160;</span>Aihudati Yesuusa matan yuuyi aadhdhidi, “Neeni nuna aude gakkanaassi sirissaidda wottuutee? Neeni Kiristtoosa gidikko, nuuyyo geeshshada oda” yaagidosona. </div><div class='p'> <span class="verse" id="V25">25&#160;</span>Yesuusi etayyo zaaridi, “Taani intteyyo yootaas; shin tana ammanekketa; taani ta Aawaa sunttan oottiyo oosoi tabaa markkattees.  <span class="verse" id="V26">26&#160;</span>SHin taani intteyyo odidoogaadan, intte ta dorssa gidenna gishshau ammanekketa.  <span class="verse" id="V27">27&#160;</span>Ta dorssati ta qaalaa siyoosona; taani eta erais; etikka tana kaalloosona.  <span class="verse" id="V28">28&#160;</span>Taani etayyo merinaa de7uwaa immais; qassi eti mulekka haiqqokkona. Ooninne ta kushiyaappe eta wotti ekkanau danddayenna.  <span class="verse" id="V29">29&#160;</span>Eta taayyo immida ta Aawai ooppenne aadhdhees; ooninne ta Aawaa kushiyaappe eta wotti ekkanau danddayenna.  <span class="verse" id="V30">30&#160;</span>Taanne ta Aawai issuwaa” yaagiis. </div><div class='p'> <span class="verse" id="V31">31&#160;</span>Aihudati Yesuusa caddanau qassikka shuchchaa denttidosona.  <span class="verse" id="V32">32&#160;</span>Yesuusi eta, “Taani oottanau ta Aawai taayyo immido daro lo77o oosuwaa inttena bessaas; hegeetuppe augeetu gishshau, tana shuchchan caddanau koyeetii?” yaagiis. </div><div class='p'> <span class="verse" id="V33">33&#160;</span>Aihudati zaaridi, “Nuuni nena lo77o ooso gishshau, shuchchan caddanau koyokko; shin neeni Xoossaa cayiyo gishshaunne qassi asa gidaidda ne huuphiyaa Xoossaa oottido gishshau, caddanau koyoos!” yaagidosona. </div><div class='p'> <span class="verse" id="V34">34&#160;</span>Yaagin Yesuusi zaaridi, “Intte higgiyan Xoossai, ‘Intte xoossata’ giidoogee xaafettibeennee?  <span class="verse" id="V35">35&#160;</span>Xoossaa maxaafata laammanau danddayettenna; Xoossai ba qaalai yiido asata, ‘xoossata’ giidi xeesidobaa gidikko,  <span class="verse" id="V36">36&#160;</span>taani, ‘Taani Xoossaa Na7aa’ giido gishshau, ta Aawai anjjidi, sa7aa kiittido tana, ‘Xoossaa cayaasa’ yaageetii?  <span class="verse" id="V37">37&#160;</span>Taani ta Aawai oottiyoogaa oottana xayikko, tana ammanoppite.  <span class="verse" id="V38">38&#160;</span>SHin taani oottiyaabaa gidikko, harai atto intte tana ammanana xayikkokka, ta Aawai tanan de7iyoogaanne taanikka ta Aawan de7iyoogaa eranaadaaninne akeekanaadan, ta oosuwaa ammanite” yaagiis. </div><div class='p'> <span class="verse" id="V39">39&#160;</span>Qassikka eti a oiqqanau koyidosona; shin i etappe baqatiis. </div><div class='p'> <span class="verse" id="V40">40&#160;</span>Yohaannisi kase xammaqiyoosaa Yorddaanoosa SHaafaappe hefintti Yesuusi pinnidi, yaani de7iis.  <span class="verse" id="V41">41&#160;</span>Daro asai Yesuusakko yiidi, “Yohaannisi wolqqaama malaata oottibeenna; shin i ha bitaniyaabaa haasayidobai ubbai tuma” yaagidosona.  <span class="verse" id="V42">42&#160;</span>Yaani daro asai Yesuusa ammaniis. </div><ul class='tnav'>
<li><a href='index.htm'>Yohaannisa</a></li>
<li><a href='JHN09.htm'>&lt;</a></li>
<li><a href='JHN.htm'>10</a></li>
<li><a href='JHN11.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
