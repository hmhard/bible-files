<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Maatiyoosa 13</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Maatiyoosa</a></li>
<li><a href='MAT12.htm'>&lt;</a></li>
<li><a href='MAT.htm'>13</a></li>
<li><a href='MAT14.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>Zeriyaagaa Leemisuwaa </div><div class='r'>(Marqqoosa 4:1-9; Luqaasa 8:4-8) </div><div class='p'> <span class="verse" id="V1">1&#160;</span>Yesuusi he gallassi sooppe kiyidi, abbaa lanqqiyan uttiis.  <span class="verse" id="V2">2&#160;</span>Keehi daro asai ba lanqqiyan yuuyi aadhdhidi shiiqettin, wolwoluwaa giddo gelidi uttiis; asai ubbai abbaa lanqqiyan eqqiis.  <span class="verse" id="V3">3&#160;</span>Asaassi leemisuwan darobaa hagaadan yaagidi yootiis; “Issi bitanee zerettaa zeranau kiyiis.  <span class="verse" id="V4">4&#160;</span>I zerishin, issi issi zerettai ogiyaa doonan wodhdhiis; wodhdhidaagaa kafoi yiidi miis.  <span class="verse" id="V5">5&#160;</span>Qassi issi issi zerettai guutta biittai de7iyo shuchchaa anccuwaa bolli wodhdhiis; daro biittai bainna gishshau, he zerettai sohuwaara mokkiis.  <span class="verse" id="V6">6&#160;</span>SHin awai kiyido wode carshshai shulliis; adussa xaphuwaa yeddibeenna gishshau meli bayiis.  <span class="verse" id="V7">7&#160;</span>Issi issi zerettai aguntta giddon wodhdhiis; wodhdhidi mokkidaagaa agunttai diccidi cuulliis.  <span class="verse" id="V8">8&#160;</span>Issi issi zerettai aradda biittan wodhdhidi mokkiis; issoi xeetu aifiyaa, issoi usuppun tammaa, issoi hasttamaa aifiis.  <span class="verse" id="V9">9&#160;</span>Siyiyo haitti de7iyo urai siyo!” yaagiis. </div><div class='s'>Yesuusi Leemisuwan Yootido Gaasuwaa </div><div class='r'>(Marqqoosa 4:10-12; Luqaasa 8:9-10) </div><div class='p'> <span class="verse" id="V10">10&#160;</span>Erissiyo ashkkarati Yesuusakko shiiqidi, “Neeni aissi etassi leemisuwan odai?” yaagidosona. </div><div class='p'> <span class="verse" id="V11">11&#160;</span>Yesuusi zaaridi, etassi hagaadan yaagiis; “Inttessi saluwaa kawotettaa xuuraa erai imettiis; shin etassi imettibeenna.  <span class="verse" id="V12">12&#160;</span>Aissi giikko, de7iyoogau gujettana; au darana; shin bainnaagaappe harai atto, he de7iyaageekka ekettiichchana.  <span class="verse" id="V13">13&#160;</span>Taani eti xeelliiddi demmenna gishshaunne siyiiddikka siyenna gishshau, woi qassi eti akeekenna gishshaunne etau leemisuwan odais. </div><div class='p'> <span class="verse" id="V14">14&#160;</span>“Isiyaasi etabaa hananabaa yootidoogee polettees; hananabaa yootidoogee hagaa; </div><div class='q'>‘Intte sissaa siyana; </div><div class='q2'>shin intteyyo gelenna; </div><div class='q'>intte xeeluwaa xeellana; </div><div class='q2'>shin be7ekketa. </div><div class='q'> <span class="verse" id="V15">15&#160;</span>Aissi giikko, ha asaa wozanai dammiis; </div><div class='q'>bantta haittaa tulissidosona; </div><div class='q2'>bantta aifiyaakka qilimmidosona. </div><div class='q'>Hegee bainnaakko, eti bantta aifiyan be7ana; </div><div class='q2'>bantta haittan siyana; </div><div class='q2'>bantta wozanankka akeekana; </div><div class='q2'>eti taakko, Xoossaakko simmana; </div><div class='q'>taanikka eta pattana, shin attiis’ </div><div class='m'>yaagees. </div><div class='p'> <span class="verse" id="V16">16&#160;</span>“SHin intte aifee xeelliyo gishshaunne intte haittaikka siyiyo gishshau, intte anjjettidaageeta.  <span class="verse" id="V17">17&#160;</span>Taani intteyyo tumaa odais; hananabaa yootiya darotinne xilloti intte be7iyoogaa be7anau amottidosona; shin be7ibookkona. Intte siyiyoogaa siyanau amottidosona; shin siyibookkona. </div><div class='s'>Yesuusi Zeriyaagaa Leemisuwaa Birshshettaa Odiis </div><div class='r'>(Marqqoosa 4:13-20; Luqaasa 8:11-15) </div><div class='p'> <span class="verse" id="V18">18&#160;</span>“Simmi kattaa zeriyaagaa leemisuwaa birshshettai giyoogaa siyite.  <span class="verse" id="V19">19&#160;</span>Kawotettaa qaalaa siyidi, akeekenna ooninne ogiyaa doonan wodhdhida zerettaa mala; xalahe halaqai yiidi, eta wozanan zerettidaagaa maxirggees.  <span class="verse" id="V20">20&#160;</span>SHuchchaa anccoi de7iyo biittan wodhdhida zerettai qaalaa siyidi, sohuwaara ufaissan ekkiyaageeta milatees.  <span class="verse" id="V21">21&#160;</span>SHin hegee ha77issau de7iyoogaappe attin, aani xaphoi baawa; qaalaa gaasuwan waayee woi yedetai yiyo wode, sohuwaara xubetti aggees.  <span class="verse" id="V22">22&#160;</span>Qassi aguntta giddon wodhdhidaagee qaalaa siyiyaagaa milatees; shin ha sa7aa de7uwau hirggiyoogeenne duretetta siiqiyoogee qaalaa cuullees; cuullin he zerettai aifennan atti aggees.  <span class="verse" id="V23">23&#160;</span>Aradda biittan zerettidaagee qaalaa siyidi, akeekiya asa milatees; yaatidi aifees; issoi xeetaa, issoi usuppun tammaa issoi hasttamaa aifees” yaagiis. </div><div class='s'>Zardduwaa Leemisuwaa </div><div class='p'> <span class="verse" id="V24">24&#160;</span>Yesuusi etayyo hara leemisuwaa hagaadan yaagidi odiis; “Saluwaa kawotettai ba goshshan lo77o zerettaa zerida bitaniyaa milatees.  <span class="verse" id="V25">25&#160;</span>SHin qammi asai xiskkiichchidaashin, a morkkee yiidi, gisttiyaa zeridoogaa bolli zardduwaa zeridi biis.  <span class="verse" id="V26">26&#160;</span>SHin gisttee mokkidi, aifido wode, zarddoikka a giddon beettiis. </div><div class='p'> <span class="verse" id="V27">27&#160;</span>“A ashkkarati akko yiidi, ‘Godau, neeni ne goshshan lo77o zerettaa zerabeikkii? Yaatin, zarddoi auppe yiidee?’ yaagidosona. </div><div class='p'> <span class="verse" id="V28">28&#160;</span>“Yaagin Godai, ‘Hegaa morkkee oottiis’ yaagiis. </div><div class='p'>“Ashkkarati, ‘Nuuni biidi shoddanaagaa dosai?’ yaagidosona. </div><div class='p'> <span class="verse" id="V29">29&#160;</span>“SHin i, ‘CHii, zardduwaa intte shoddiiddi, gisttiyaara shoddana.  <span class="verse" id="V30">30&#160;</span>Bochchoppite; cakkiyo wodee gakkanaashin, issippe diccona. Cakkiyo wodee gakkin, taani cakkiyaageeta, kasetidi zardduwaa maxite; maxidi taman xuugganau mirqqiyan mirqqiyan qachchite; shin gisttiyaa ta gootaran qolite’ gaana” yaagiis. </div><div class='s'>Sanaafice Giyo Mittee Zerettaa Leemisuwaa </div><div class='r'>(Marqqoosa 4:30-32; Luqaasa 13:18-19) </div><div class='p'> <span class="verse" id="V31">31&#160;</span>Yesuusi etayyo hara leemisuwaa yaagidi odiis; “Saluwaa kawotettai sanaafici giyo qii mittee aifiyo milatees; he mittee aifiyo asi ekkidi, ba goshshan zeriis.  <span class="verse" id="V32">32&#160;</span>He zerettiyaa zeretta ubbaappe guuxxausu; shin diccido wode, hara ataakiltte ubbaappe gitatausu; kafoi yiidi, i tashiyan keexxiyoogaa keena gita mitta gidausu” yaagiis. </div><div class='s'>Irshshuwaa Leemisuwaa </div><div class='r'>(Luqaasa 13:20-21) </div><div class='p'> <span class="verse" id="V33">33&#160;</span>Qassikka Yesuusi hara leemisuwaa etau yaagidi odiis; “Saluwaa kawotettai issi mishiriyaa heezzu kere xiilliyaa ekkada, munaqqido munaqai ubbai denddana gakkanaassi, aani tigido irshshuwaa milatees” yaagiis. </div><div class='s'>Yesuusi Leemisuwan Tamaarissido Gaasuwaa </div><div class='r'>(Marqqoosa 4:33-34) </div><div class='p'> <span class="verse" id="V34">34-35&#160;</span>Yesuusi asau he ubbaa leemisuwan odiis; leemisoi bainnan i issibaakka odenna; hananabaa yootiyaagee, </div><div class='q'>“Taani etayyo haasayiyo wode </div><div class='q2'>leemisuwan haasayais. </div><div class='q'>Sa7ai merettoosappe doommidi </div><div class='q2'>geemmida yohota odais” </div><div class='m'>giidoogee polettana mala, hegaa i odiis. </div><div class='s'>Yesuusi Zardduwaa Leemisuwaa Birshshettaa Odiis </div><div class='p'> <span class="verse" id="V36">36&#160;</span>Hegaappe guyyiyan, Yesuusi asaa yeggi bayidi, soo geliis; erissiyo ashkkarati akko biidi, “Goshshan de7iya zardduwaa leemisuwaa birshshettaa nuuyyo oda” yaagidosona. </div><div class='p'> <span class="verse" id="V37">37&#160;</span>Yaagin Yesuusi zaaridi, hagaadan yaagiis; “Lo77o zerettaa zeriyaagee tana Asa Na7aa.  <span class="verse" id="V38">38&#160;</span>Goshshai sa7aa; lo77o zerettai kawotettaa asaa; zarddoi xalahe halaqaa asaa.  <span class="verse" id="V39">39&#160;</span>Zardduwaa zerida morkkee xalahe halaqaa; cakkiyo wodee, wodiyaa wurssettaa; qassi cakkiyaageeti kiitanchchata. </div><div class='p'> <span class="verse" id="V40">40&#160;</span>“Hegaa gishshau, zardduwaa maxidi, taman xuuggiyoogaadan, wodiyaa wurssettan hegaa mala gidana.  <span class="verse" id="V41">41&#160;</span>Taani, Asa Na7ai, ta kiitanchchata kiittana; eti ta kawotettaa giddon xube gidiya ubbaanne iitabaa oottiyaageeta shiishshana.  <span class="verse" id="V42">42&#160;</span>SHiishshidi to77enna taman olana; hegan eti yeekkana; qassi achchaa garccana.  <span class="verse" id="V43">43&#160;</span>He wode xilloti bantta aawaa kawotettan awa aifiyaadan poo7ana. Siyiya haitti de7iyo urai siyo! </div><div class='s'>Moogido Miishshaa Leemisuwaa </div><div class='p'> <span class="verse" id="V44">44&#160;</span>“Saluwaa kawotettai goshshan moogido miishsha milatees; issi bitanee he miishshaa demmidi, zaarettidi moogiis; daro ufaittiiddi biidi, baayyo de7iyaabaa ubbaa baizzidi, he goshshaa shammiis. </div><div class='s'>Inqquwaa Giyo Daro Al77o SHuchchaa Leemisuwaa </div><div class='p'> <span class="verse" id="V45">45&#160;</span>“Qassi saluwaa kawotettai inqquwaa giyo daro al77o shuchchaa koyiya zal77anchchaa milatees.  <span class="verse" id="V46">46&#160;</span>He zal77anchchai daro al77o inqquwaa demmidi, biidi baayyo de7iyaabaa ubbaa baizzidi, a shammiis. </div><div class='s'>Gitiyaa Leemisuwaa </div><div class='p'> <span class="verse" id="V47">47&#160;</span>“Qassi saluwaa kawotettai ubba qommo moliyaa oiqqiya abban yeggido gitiyaa milatees.  <span class="verse" id="V48">48&#160;</span>Molee gitiyaa kumido wode, moliyaa oiqqiya asati abbaappe gaxaa kessidi uttidosona; uttidi lo77o moliyaa qoridi, keeshiyan yeggidosona; shin iita moliyaa wora olidosona.  <span class="verse" id="V49">49&#160;</span>Wodiyaa wurssettan hegaadan hanana; kiitanchchati yiidi, nagaranchchata xillotu giddoppe qoridi,  <span class="verse" id="V50">50&#160;</span>to77enna taman olana; hegan eti yeekkana; qassi achchaa garccana. </div><div class='p'> <span class="verse" id="V51">51&#160;</span>“Hagee ubbai intteyyo gelidee?” yaagidi eta oichchiis. </div><div class='p'>Eti, “Ee” yaagidosona. </div><div class='p'> <span class="verse" id="V52">52&#160;</span>Yaagin i, “Hegaa gishshau, saluwaa kawotettan erissiyo ashkkara gidida higgiyaa tamaarissiya ubbai, ba minjjidosaappe ooratta miishshaanne gal77a miishshaa kessiya asa milatees” yaagiis. </div><div class='s'>Naazireeten Yesuusa Ekkennan Ixxidoogaa </div><div class='r'>(Marqqoosa 6:1-6; Luqaasa 4:16-30) </div><div class='p'> <span class="verse" id="V53">53&#160;</span>Yesuusi ha leemisota yootidi wurssidoogaappe guyyiyan, hegaappe denddidi,  <span class="verse" id="V54">54&#160;</span>ba yelettido katamaa biis. Biidi Aihuda woosa keettan tamaarissiyoogaa siyida asai garamettidi, hagaadan yaagiis; “Hagee ha aadhdhida eratettaanne Xoossai oottiyo malaataa oottanau wolqqaa awappe ekkidee?  <span class="verse" id="V55">55&#160;</span>Hagee anaaxiyaa na7aa gidennee? A aayyiyaa Mairaamo gidekkee? A ishantti Yaaqoobanne Yooseefa, Simoonanne Yihudaa gidokkonaayye?  <span class="verse" id="V56">56&#160;</span>A michchentti ubbai nunaara de7okkonaayye? Yaatin, i hagaa ubbaa awappe demmidee?” yaagiis.  <span class="verse" id="V57">57&#160;</span>Eti i giyoobaa ekkennan ixxidosona. </div><div class='p'>SHin Yesuusi he asaassi, “Hananabaa yootiyaagee ba biittaaninne bantta so asaani bonchchettennaagaappe attin, hara ubbasan bonchchettees” yaagiis.  <span class="verse" id="V58">58&#160;</span>Eti ammanibeenna gishshau, Xoossai oottiyo malaataa he sohuwan keehi oottibeenna. </div><ul class='tnav'>
<li><a href='index.htm'>Maatiyoosa</a></li>
<li><a href='MAT12.htm'>&lt;</a></li>
<li><a href='MAT.htm'>13</a></li>
<li><a href='MAT14.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
