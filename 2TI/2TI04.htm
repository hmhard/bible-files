<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Naa77antto Ximootiyoosa 4</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Naa77antto Ximootiyoosa</a></li>
<li><a href='2TI03.htm'>&lt;</a></li>
<li><a href='2TI.htm'>4</a></li>
<li><a href='PHM01.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='p'> <span class="verse" id="V1">1&#160;</span>Taani nena Xoossaa sinttaaninne, paxa de7iya asaanne haiqqida asaa pirddanau de7iya Kiristtoos Yesuusa sinttan, qassi a yuussaaninne a kawotettan nena zorais.  <span class="verse" id="V2">2&#160;</span>Qaalaa yoota. Wodee injjetin injjetana xayin, minnada yoota. Daro danddayan asaa tamaarissaidda bora, seeranne zora.  <span class="verse" id="V3">3&#160;</span>Aissi giikko, asai tumu timirttiyaa ezggennan ixxiyo wodee yaana. SHin asai bantta amuwaa kaallidi, siyanau ufaissiyaabaa yootiya tamaarissiyaageeta gujji gujji shiishshana.  <span class="verse" id="V4">4&#160;</span>Eti tumu yohuwaa siyiyoogaa aggidi, haisiyaa siyanau bantta haittaa wora zaarana.  <span class="verse" id="V5">5&#160;</span>SHin neeni ubbaban ne huuphiyaa naaganau bessees. Waayiyaa danddaya. Wonggeliyaa mishiraachchuwaa yootiyaagee oottiyo oosuwaa ootta. Xoossaa ashkkaradan, ne oottiyo ooso ubbaa pola. </div><div class='p'> <span class="verse" id="V6">6&#160;</span>Tana gidikko, taani yarshshettiyo wodeenne qassi ha de7uwaa aggada biyo wodee gakkiis.  <span class="verse" id="V7">7&#160;</span>Taani lo77o baaxiyaa baaxetaas; ta wottaanne woxxada wurssaas; ammanuwaakka naagaas.  <span class="verse" id="V8">8&#160;</span>Sinttappe taayyo xillotettaa akiliilee giigi uttiis. Hegaa xillo pirddaa pirddiya Godai he gallassi taayyo sheedhdhana. Qassi Kiristtoosi qonccanaagaa dosiya ubbaassappe attin, ta xalaalaassa gidenna. </div><div class='s'>A Buzo Allaalletubaa </div><div class='p'> <span class="verse" id="V9">9&#160;</span>Taakko eesuwan yaanau minna.  <span class="verse" id="V10">10&#160;</span>Aissi giikko, Deemaasi ha wodiyaa sa7aa dosidi, tana aggidi, Tasalonqqe giyo katamaa biis. Qerqqiisi Galaatiyaa giyo biittaa bin, qassi Tiitu Dilmmaaxiyaa giyo biittaa biis.  <span class="verse" id="V11">11&#160;</span>Luqaasa xalaalai tanaara de7ees. Marqqoosi tana oosuwan keehi maaddanau danddayiyo gishshau, a demmada nenaara ekkada ya.  <span class="verse" id="V12">12&#160;</span>SHin taani Tikiqoosa Efisoona giyo katamaa kiittaas.  <span class="verse" id="V13">13&#160;</span>Neeni yaidda, Xiro7aada giyo kataman Karppoosaagan taani yeggada yiido ta waaruwaanne qassi maxaafata taayyo ekkada ya. SHin galbban xaafettidaageeta ai gidikkonne, ekkennan yooppa. </div><div class='p'> <span class="verse" id="V14">14&#160;</span>Birataa qoxxiya Iskkinddiri tana daro qohiis; Godai ayyo a oosuwaadan zaarana.  <span class="verse" id="V15">15&#160;</span>I nuuni yootiyoogaa keehi phalqqiyo gishshau, neeni appe nena naaga. </div><div class='p'> <span class="verse" id="V16">16&#160;</span>Koiro tana mootiyo wode, ubbaikka aggi bayidoogaappe attin, tana ooninne maaddibeenna. Xoossai hegaa etau qoodoppo.  <span class="verse" id="V17">17&#160;</span>SHin taani kumetta kiitaa Aihuda gidenna asai ubbai siyanau yootana mala, Godai ta matan eqqidi, taayyo wolqqaa immiis. Qassi gaammuwaa doonaappekka tana ashshiis.  <span class="verse" id="V18">18&#160;</span>Godai tana iitabaa ubbaappe ashshidi, ba saluwaa kawotettaa sarotettan efaana; ayyo meri merinau bonchchoi gido. Amin77i. </div><div class='s'>Wurssetta Sarotaa </div><div class='p'> <span class="verse" id="V19">19&#160;</span>PHirisqqilo, Aqiilanne Henesifooru so asaayyo ta sarotaa oda.  <span class="verse" id="V20">20&#160;</span>Erasxxoosi Qoronttoosa giyo kataman attiis. SHin Xirofiimoosi sahettido gishshau, Miliixe giyo kataman a yeggaas.  <span class="verse" id="V21">21&#160;</span>Balggoi wodhdhanaappe kase yaanau minna. </div><div class='p'>Eubuluusi, PHudeesi, Liinoosinne Qilaadee qassi hara ishantti ubbaikka nena saro saro goosona. </div><div class='p'> <span class="verse" id="V22">22&#160;</span>Godai Yesuus Kiristtoosi ne ayyaanaara gido. Xoossaa aaro kehatettai inttenaara ubbaara gido. Amin77i. </div><ul class='tnav'>
<li><a href='index.htm'>Naa77antto Ximootiyoosa</a></li>
<li><a href='2TI03.htm'>&lt;</a></li>
<li><a href='2TI.htm'>4</a></li>
<li><a href='PHM01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
