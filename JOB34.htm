<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Iyyooba Maxaafaa 34</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB33.htm'>&lt;</a></li>
<li><a href='JOB.htm'>34</a></li>
<li><a href='JOB35.htm'>&gt;</a></li>
</ul>
<div class="main">
 
<div class='chapterlabel' id="V0"> 34</div><div class='s'>Qassikka Eelihu Haasayees </div><div class='p'> <span class="verse" id="V1">1&#160;</span>Qassikka Eelihu hagaadan yaagiis,  <span class="verse" id="V2">2&#160;</span>“Inttenoo, aadhdhida eranchchatoo, taani haasayiyo haasayaa siyite. Inttenoo, eranchchatoo, intte haittaa taakko yeggite.  <span class="verse" id="V3">3&#160;</span>Inxxarssai qumaa mal77uwaa eriyoogaadan, haittaikka yohuwaa shaakkidi erees.  <span class="verse" id="V4">4&#160;</span>Ane nuuni likkebaanne lo77obaa shaakkidi eroos. </div><div class='p'> <span class="verse" id="V5">5&#160;</span>“Iyyoobi, ‘Taani xillo; shin Xoossai ta suure pirddaa tana diggiis.  <span class="verse" id="V6">6&#160;</span>Taani likke gidaidda, worddanchchadan qoodettaas. Tanan mooroi bainnankka, i tana paxennaadan masunxxissiis’ yaagiis. </div><div class='p'> <span class="verse" id="V7">7&#160;</span>“Xoossaa bolli Iyyoobadan qilliicciya asi de7ii?  <span class="verse" id="V8">8&#160;</span>I iitabaa oottiyaageetuura zuppetees; nagaranchchatuurakka hemettees.  <span class="verse" id="V9">9&#160;</span>Waanidi giikko, i, ‘Asi Xoossaa ufaissana giidi oottiyoobi ainne maaddenna’ yaagees. </div><div class='p'> <span class="verse" id="V10">10&#160;</span>“Hegaa gishshau, inttenoo, akeekanchcha asatoo, taani yootiyoogaa ane siyite! Ubbaa Danddayiya Xoossai iitabaa mulekka oottenna.  <span class="verse" id="V11">11&#160;</span>Xoossai asassi a oosuwaadan immees; aawu ogiyaadan aawussi qanxxees.  <span class="verse" id="V12">12&#160;</span>Xoossai tumuppe iitabaa oottenna; Ubbaa Danddayiya Xoossai suure pirddaa geellayenna.  <span class="verse" id="V13">13&#160;</span>Sa7aa bollan Xoossaayyo maataa immidai oonee? Qassi biittaa ubbaa bolli a sunttidai oonee?  <span class="verse" id="V14">14&#160;</span>Xoossai ba Ayyaanaanne ba de7o shemppuwaa baakko zaaridi ekkiyaakko,  <span class="verse" id="V15">15&#160;</span>asho maayida ubbai issippe xayana; asi biittau duge simmana. </div><div class='p'> <span class="verse" id="V16">16&#160;</span>“Intte akeekanchcha gidikko, hagaa siyite; ta haasayiyoogaakka ezggite.  <span class="verse" id="V17">17&#160;</span>Suure pirddaa ixxiyaagee biittaa haaranau danddayii? Yaatin, neeni xillonne wolqqaama gidiya Xoossaa pirddai?  <span class="verse" id="V18">18&#160;</span>Xoossai kawota, ‘Intte shufurota’ yaagees; qassi biittaa haariyaageetakka, ‘Intte iita’ yaagees.  <span class="verse" id="V19">19&#160;</span>Halaqatu som77uwaa xeellidi maaddenna; duriyaakka manqquwaappe aattidi xeellenna. Aissi giikko, eti ubbaikka a oosota.  <span class="verse" id="V20">20&#160;</span>Eti hekka bilahe akeekennan haiqqana; asai ubbaikka kokkoridi xayana; wolqqaamatikka ai asa kusheenne bochchennan kichchana. </div><div class='p'> <span class="verse" id="V21">21&#160;</span>“Xoossai asaa hemetaa xeellees; a tanggo ubbaakka wochchees.  <span class="verse" id="V22">22&#160;</span>Iitaa oottiyaageeta Xoossaappe genttanau danddayiya sakkana xumi baawa.  <span class="verse" id="V23">23&#160;</span>Xoossai asaa bolli pirddanau, asai a sintti shiiqanaadan keero immenna.  <span class="verse" id="V24">24&#160;</span>Wolqqaamata ainne oichchennan mentterettees; yaatidi eta sohuwan haraata wottees.  <span class="verse" id="V25">25&#160;</span>I eta oosuwaa eriyo gishshau, eta issi qammi maataappe wottidi xaissees.  <span class="verse" id="V26">26&#160;</span>Eta iitatettaa gishshau, asi ubbi be7iyoosan i eta qaxxayees.  <span class="verse" id="V27">27&#160;</span>Qaxxayiyoogeekka eti a kaallennan ixxidi, a azazuwaakka aggido gishshaassa.  <span class="verse" id="V28">28&#160;</span>Eti hiyyeesata huqqunnidi, eta Xoossaakko waassanaadan oottidosona; oottin Xoossai hiyyeesatu waasuwaa siyiis.  <span class="verse" id="V29">29&#160;</span>Xoossai co77u giikko, a pirddanai oonee? I ba som77uwaa wora zaarikko, asa maaddiyaabi baawa.  <span class="verse" id="V30">30&#160;</span>Hegaadankka, Xoossaassi yayyenna asati haarennaadaaninne asaassikka gite gidennaadan, asai ubbai digganau danddayenna. </div><div class='p'> <span class="verse" id="V31">31&#160;</span>“Iyyoobaa, ne nagaraa Xoossaayyo paaxadii? Qassi zaarada nagara oottennaadan geppadii?  <span class="verse" id="V32">32&#160;</span>Ne mooruwaa neeyyo qonccissana mala, Xoossaa woossadii? Sinttanau iita ooso oottennan agganau maayadii? </div><div class='p'> <span class="verse" id="V33">33&#160;</span>“Neeni Xoossai oottiyoobaa ixxaidda, ne waagai neeni dosiyoogaadan hananau koyai? Simmi qofaa qachchanai nenappe attin, tana gidikke. Hegaa gishshau, neeni qoppiyoobaa taayyo yoota.  <span class="verse" id="V34">34&#160;</span>Akeekanchcha asati taani yootiyoogaa maayoosona; taani odiyoogaa siyiya aadhdhida eranchchatikka hagaadan yaagoosona;  <span class="verse" id="V35">35&#160;</span>‘Iyyoobi eri paccin, hagaa haasayees; i haasayiyoobau birshshettikka baawa’ yaagoosona.  <span class="verse" id="V36">36&#160;</span>Iyyoobi iita asatudan zaaruwaa immido gishshau, wurssettaa gakkanau paacettidaa gideerenneeshsha!  <span class="verse" id="V37">37&#160;</span>Aissi giikko, i ba nagaraa bolli makkalaa gujjees; nu sinttan Xoossaa qilliiccees. Ba qaalaakka darissidi, Xoossaa bolli biddees” yaagiis. </div><ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB33.htm'>&lt;</a></li>
<li><a href='JOB.htm'>34</a></li>
<li><a href='JOB35.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
