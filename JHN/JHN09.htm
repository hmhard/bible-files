<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Yohaannisa 9</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Yohaannisa</a></li>
<li><a href='JHN08.htm'>&lt;</a></li>
<li><a href='JHN.htm'>9</a></li>
<li><a href='JHN10.htm'>&gt;</a></li>
</ul>
<div class="main">
 
<div class='chapterlabel' id="V0"> 9</div><div class='s'>Yesuusi Qooqe Gididi Yelettida Bitaniyaa Pattiis </div><div class='p'> <span class="verse" id="V1">1&#160;</span>Yesuusi biiddi, yelettoosappe qooqe gididi de7iya issi bitaniyaa be7iis.  <span class="verse" id="V2">2&#160;</span>Erissiyo ashkkarati Yesuusa, “Tamaarissiyaagoo, ha bitanee qooqe gididi yelettanaadan, nagara oottidai oonee? I oottideeyye? Woi a yelidaageeti oottidonaa?” yaagidi oichchidosona. </div><div class='p'> <span class="verse" id="V3">3&#160;</span>Oichchin Yesuusi, “Xoossaa oosoi a bollan qonccana mala qooqidoogaappe attin, i woi a aayyiyaanne a aawai nagara oottibookkona.  <span class="verse" id="V4">4&#160;</span>Nuuni sa7ai qammennan de7ishin, tana kiittidaagaa oosuwaa oottanau bessees. Ooninne oottanau danddayenna qammai yees.  <span class="verse" id="V5">5&#160;</span>Taani sa7an de7aidda sa7au poo7o” yaagiis. </div><div class='p'> <span class="verse" id="V6">6&#160;</span>Yesuusi hegaa giidi, sa7an cuchchiis; ba cuchchan guutta urqqaa shugissidi, he urqqan qooqe bitaniyaa aifiyaa tiyiis.  <span class="verse" id="V7">7&#160;</span>Tiyidi, “Baada Saliihooma giyo dagattida haattan ne aifiyaa meecca” yaagiis. “Saliihooma” giyoogee “Kiitettidaagaa” giyoogaa. Hegaa gishshau, bitanee biidi, ba aifiyaa meecettidi, xeelliiddi simmiis. </div><div class='p'> <span class="verse" id="V8">8&#160;</span>Bitaniyaa shoorotinne bitanee kase woossishin be7ida asainne, “Hagee uttidi woossiya bitaniyaa gidenneeyye?” yaagidosona. </div><div class='p'> <span class="verse" id="V9">9&#160;</span>Qassi amaridaageeti, “Hagee attennee” yaagidosona. </div><div class='p'>Harati qassi, “CHii, hagee a milatiyoogaappe attin, a gidenna” yaagidosona. </div><div class='p'>SHin bitanee, “Taani attennee” yaagiis. </div><div class='p'> <span class="verse" id="V10">10&#160;</span>Yaagin eti bitaniyaa, “Yaatin, ne aifee waani xeellidee?” yaagidi oichchidosona. </div><div class='p'> <span class="verse" id="V11">11&#160;</span>I zaaridi, “Yesuusa giyo asi guutta urqqaa shugissidi, ta aifiyaa tiyiis. Tiyidi, ‘Saliihooma giyo dagattida haattan baada ne aifiyaa meecetta’ yaagiis. Taani baada meecettada xeellaas” yaagiis. </div><div class='p'> <span class="verse" id="V12">12&#160;</span>Eti a, “I awan de7ii?” yaagidi oichchidosona. </div><div class='p'>Oichchin bitanee, “Taani erikke” yaagiis. </div><div class='p'> <span class="verse" id="V13">13&#160;</span>Eti kase qooqidi xeellida bitaniyaa Parisaawetukko ekki efiidosona.  <span class="verse" id="V14">14&#160;</span>Yesuusi urqqaa shugissidi, bitaniyaa aifiyaa pattido gallassai Sambbata gallassa.  <span class="verse" id="V15">15&#160;</span>Hegaa gishshau, bitanee waani xeellidaakkonne Parisaaweti a naa77anttuwaa oichchidosona. Oichchin bitanee etau, “I ta aifiyan guutta urqqaa wottiis. Ta aifiyaa meecettaas; meecettada ha77i xeellais” yaagiis. </div><div class='p'> <span class="verse" id="V16">16&#160;</span>Parisaawetuppe issooti issooti, “Hagaa oottida bitanee Sambbata higgiyaa naagenna gishshau, Xoossaa matappe yibeenna” yaagidosona. </div><div class='p'>SHin harati, “Nagaranchcha asi hagaa mala wolqqaama malaataa waani oottanau danddayii?” yaagidosona; yaagidi eti bantta giddon shaahettidosona. </div><div class='p'> <span class="verse" id="V17">17&#160;</span>Hegaa gishshau, Parisaaweti bitaniyaa, “I ne aifiyaa dooyido gishshau, abaa woigai?” yaagidosona. </div><div class='p'>Yaagin bitanee, “I hananabaa yootiyaagaa” yaagiis. </div><div class='p'> <span class="verse" id="V18">18&#160;</span>Aihudati he xeellida bitaniyaa aayyiyoonne aawaa xeesidi oichchana gakkanaassi, bitanee qooqe gididoogaanne ha77i i xeelliyoogaa ammanibookkona.  <span class="verse" id="V19">19&#160;</span>Aihudati a aayyiyoonne aawaa, “Intte, ‘Qooqe gididi yelettiis’ giyo intte na7ai hagee? Yaatin, ha77i waanidi xeellidee?” yaagidi oichchidosona. </div><div class='p'> <span class="verse" id="V20">20&#160;</span>Oichchin bitaniyaa aayyiyaanne aawai, “Hagee nu na7aa gididoogaanne qooqe i gididi yelettidoogaa nuuni eroos.  <span class="verse" id="V21">21&#160;</span>SHin ha77i i waani xeellidaakko, nuuni erokko; woi a aifiyaa ooni pattidaakko, nuuni erokko. A oichchite; i gastta asa; babaa haasayanau danddayees!” yaagidosona.  <span class="verse" id="V22">22&#160;</span>Bitaniyaa aayyiyaanne aawai Aihudatuyyo yayyido gishshau, hegaa giidosona; aissi giikko, Aihudati Yesuusi Kiristtoosa yaagidi markkattiya urai de7ikko, he uraa Aihuda woosa keettaappe kessanau kasetidi qachchi wottidosona.  <span class="verse" id="V23">23&#160;</span>A aayyiyaanne aawai, “I gastta asa; a oichchite!” giidoogee hegaassa. </div><div class='p'> <span class="verse" id="V24">24&#160;</span>Hegaa gishshau, qooqe gididi yelettida bitaniyaa eti naa77anttuwaa xeesidi, “Xoossaa galata; ha bitanee nagaranchcha gidiyoogaa nuuni eroos” yaagidosona. </div><div class='p'> <span class="verse" id="V25">25&#160;</span>Yaagin bitanee, “I nagaranchcha gidin, gidana xayin erikke; taani qooqe gidiyoogaanne ha77i xeelliyoogaa he issibaa erais” yaagiis. </div><div class='p'> <span class="verse" id="V26">26&#160;</span>Eti zaaridi bitaniyaa, “I neeyyo ai oottidee? I ne aifiyaa waati pattidee?” yaagidosona. </div><div class='p'> <span class="verse" id="V27">27&#160;</span>Yaagin i eta, “Taani intteyyo yootarggaas; siyibeekketa. Aissi naa77anttuwaa siyanau koyeetii? Inttekka Yesuusa kaalliyaageeta gidanau koyeetiiyye?” yaagiis. </div><div class='p'> <span class="verse" id="V28">28&#160;</span>Eti a cayidi, “Neeni he bitaniyaa kaalliyaagaa; nuuni Muusa kaalliyaageeta.  <span class="verse" id="V29">29&#160;</span>Xoossai Muuseyyo haasayidoogaa nuuni eroos; shin ha bitaniyaa gidikko, i awappe yiidaakkonne nuuni erokko” yaagidosona. </div><div class='p'> <span class="verse" id="V30">30&#160;</span>Yaagin bitanee, “I awappe yiidaakkonne intte erennaagee garamissiyaabaa; shin i ta aifiyaa pattiis!  <span class="verse" id="V31">31&#160;</span>Xoossaayyo yayyiya urainne Xoossai koyiyoobaa oottiya urai de7ikko, he uraabaa Xoossai siyiyoogaappe attin, nagaranchchatubaa siyenna.  <span class="verse" id="V32">32&#160;</span>Qooqe gididi yelettida asa aifiyaa ooninne pattin, sa7ai merettoosappe doommin, siyetti erenna.  <span class="verse" id="V33">33&#160;</span>Ha bitanee Xoossaappe yibeennabaa gidiyaakko, issibaanne oottanaukka danddayenna” yaagiis. </div><div class='p'> <span class="verse" id="V34">34&#160;</span>Eti zaaridi ayyo, “Neeni nagaran yelettada diccidaagee nuna tamaarissanau koyai?” yaagidosona; Aihuda woosa keettaappe a kare kessidosona. </div><div class='s'>Wozanaa Qooqetettaa </div><div class='p'> <span class="verse" id="V35">35&#160;</span>Eti bitaniyaa kare kessidoogaa Yesuusi siyiis; Yesuusi bitaniyaa demmidi, “Asa Na7aa ammanai?” yaagiis. </div><div class='p'> <span class="verse" id="V36">36&#160;</span>Bitanee Yesuusa, “Godau, taani a ammananaadan i oonee? Taayyo odarkkii!” yaagiis. </div><div class='p'> <span class="verse" id="V37">37&#160;</span>Yaagin Yesuusi bitaniyaa, “Neeni a be7adasa; ha nenaara haasayiyaageekka a” yaagiis. </div><div class='p'> <span class="verse" id="V38">38&#160;</span>Bitanee zaaridi, “Godau, ammanais” yaagidi Yesuusayyo goinniis. </div><div class='p'> <span class="verse" id="V39">39&#160;</span>Yesuusi, “Qooqeti xeellana malanne xeelliyaageeti qooqana mala, taani pirddanau ha sa7aa yaas” yaagiis. </div><div class='p'> <span class="verse" id="V40">40&#160;</span>Aara de7iya amarida Parisaaweti hegaa siyidi, “Nuunikka qooqeeyye?” yaagidi oichchidosona. </div><div class='p'> <span class="verse" id="V41">41&#160;</span>Oichchin Yesuusi, “Intte qooqe gididaakko, intteyyo nagara gidenna; shin ha77i intte, ‘Nuuni xeelloos’ yaageeta; intte nagaraara de7eeta” yaagiis. </div><ul class='tnav'>
<li><a href='index.htm'>Yohaannisa</a></li>
<li><a href='JHN08.htm'>&lt;</a></li>
<li><a href='JHN.htm'>9</a></li>
<li><a href='JHN10.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
