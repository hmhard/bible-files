<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Yohaannisa 15</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Yohaannisa</a></li>
<li><a href='JHN14.htm'>&lt;</a></li>
<li><a href='JHN.htm'>15</a></li>
<li><a href='JHN16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='s'>Woiniyaa Giyo Turaayyo Tumu Anoi Yesuusa </div><div class='p'> <span class="verse" id="V1">1&#160;</span>“Taani woine giyo turaayyo tumu ano; goshshanchchai ta Aawaa.  <span class="verse" id="V2">2&#160;</span>Ta giddon de7iya aife aifenna turaa mara ubbaa i karees; aifiya turaa mara ubbai kaseegaappe keehi aifanaadan, he maraa xeeraa i qanxxana.  <span class="verse" id="V3">3&#160;</span>Taani intteyyo ha77i odido qaalaa gaasuwan, intte geeshsha.  <span class="verse" id="V4">4&#160;</span>Ta giddon de7ite; taanikka intte giddon de7ana. Woiniyaa turaa marai anoora issippe de7ennan xayikko, he marai barkka aife aifanau danddayennaagaadan, inttekka ta giddon de7ennan xayikko, aife aifanau danddayekketa. </div><div class='p'> <span class="verse" id="V5">5&#160;</span>“Taani woine turaayyo ano; intte he turaa marata. Ta giddon de7iya urai, taanikka a giddon de7iyo urai, daro aife aifana; aissi giikko, taani bainnan intterkka ainne oottanau danddayekketa.  <span class="verse" id="V6">6&#160;</span>Ta giddon de7enna urai tura maradan, karen yeggin melana; melidaagaa shiishshidi taman wottin, i eexxana.  <span class="verse" id="V7">7&#160;</span>Intte ta giddon de7ikko, qassi ta qaalaikka intte giddon de7ikko, intte koyidobaa aiba gidinkka woossite; intte ekkana.  <span class="verse" id="V8">8&#160;</span>Intte daro aifiyaa aifikkonne qassi ta erissiyo ashkkarata gidikko, hegan ta Aawai bonchchettana.  <span class="verse" id="V9">9&#160;</span>Aawai tana siiqidoogaadan, taanikka inttena siiqaas; ta siiquwan de7ite.  <span class="verse" id="V10">10&#160;</span>Taani ta Aawaa azazuwaa naagada a siiquwan de7idoogaadan, inttekka ta azazuwaa naagikko, ta siiquwan de7ana. </div><div class='p'> <span class="verse" id="V11">11&#160;</span>“Ta ufaissai inttenaara de7ana malanne, inttekka daro ufaittana mala, taani hagaa intteyyo yootaas.  <span class="verse" id="V12">12&#160;</span>Ta azazoi hagaa; taani inttena siiqiyoogaadan, inttekka issoi issuwaara siiqettite.  <span class="verse" id="V13">13&#160;</span>Ba shemppuwaa ba laggiyaayyo aattidi immiyoogaappe aadhdhiya siiqoi ooyyookka baawa.  <span class="verse" id="V14">14&#160;</span>Taani inttena azazidobaa ubbaa oottikko, intte ta laggeta. </div><div class='p'> <span class="verse" id="V15">15&#160;</span>“Ashkkarai ba godai oottiyoobaa erenna gishshau, taani inttena hagaappe sinttau ashkkarata giikke; shin taani inttena ta laggeta gaas. Aissi giikko, ta Aawaappe siyido ubbabaa taani intteyyo yootaas.  <span class="verse" id="V16">16&#160;</span>Taani inttena dooridoogaappe attin, intte tana dooribeekketa. Intte biidi aifiyaa aifana mala, taani inttena sunttaas. Qassi Aawaikka intte ta sunttan woossidobaa ubbaa immana.  <span class="verse" id="V17">17&#160;</span>Taani inttena azaziyoogee hagaa; issoi issuwaara siiqettite. </div><div class='s'>Yesuusi Ha Sa7ai Ixxiyoogaa Odiis </div><div class='p'> <span class="verse" id="V18">18&#160;</span>“Sa7ai inttena ixxikko, kasetidi tana ixxidoogaa akeekite.  <span class="verse" id="V19">19&#160;</span>Intte sa7aabaa gididaakko, sa7ai babaadan inttena siiqana; shin taani inttena sa7aappe dooridoogaappe attin, intte sa7aabaa gidekketa; sa7ai inttena ixxiyoogee hegaassa.  <span class="verse" id="V20">20&#160;</span>‘Ashkkarai ba godaappe darenna’ gaada taani intteyyo odidoogaa hassayite. Eti tana yedettidabaa gidikko, inttenakka yedettana. Eti ta qaalaa naagidabaa gidikko, intte qaalaakka naagana.  <span class="verse" id="V21">21&#160;</span>SHin eti tana kiittidaagaa erenna gishshau, ha ubbaa ta gaasuwan eti intte bolli wottana.  <span class="verse" id="V22">22&#160;</span>Taani yaada etau odennabaa gidiyaakko, etau nagara gidenna; shin ha77i eti oottiyo nagaraa gaasoyiyoobi baawa.  <span class="verse" id="V23">23-24&#160;</span>Tana ixxiyaagee ta Aawaakka ixxees. Ooninne oottibeenna oosuwaa eta giddon taani oottabeennabaa gidiyaakko, etau nagara gidennan attana; shin ha77i eti taani oottido oosuwaa be7idi, tanakka ta Aawaakka ixxidosona.  <span class="verse" id="V25">25&#160;</span>SHin eta higgiyan, ‘Tana coo ixxidosona’ geetettidi xaafettidaagee polettana mala, hagee haniis. </div><div class='p'> <span class="verse" id="V26">26&#160;</span>“SHin Aawaappe yiya tumatettaa Ayyaanai minttettiyaagee yaana. Taani Aawaappe intteyyo a yeddana; qassi i tabaa markkattana.  <span class="verse" id="V27">27&#160;</span>Inttekka qassi kaseesappe doommidi, tanaara de7iyo gishshau, tabaa markkattana. </div><ul class='tnav'>
<li><a href='index.htm'>Yohaannisa</a></li>
<li><a href='JHN14.htm'>&lt;</a></li>
<li><a href='JHN.htm'>15</a></li>
<li><a href='JHN16.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
