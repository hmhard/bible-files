<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Yohaannisa 18</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Yohaannisa</a></li>
<li><a href='JHN17.htm'>&lt;</a></li>
<li><a href='JHN.htm'>18</a></li>
<li><a href='JHN19.htm'>&gt;</a></li>
</ul>
<div class="main">
 
<div class='chapterlabel' id="V0"> 18</div><div class='s'>Yesuusi Ba Morkketu Kushiyan Oiqettiis </div><div class='r'>(Maatiyoosa 26:47-56; Marqqoosa 14:43-50; Luqaasa 22:47-53) </div><div class='p'> <span class="verse" id="V1">1&#160;</span>Yesuusi hegaa giidi, Xoossaa woossidoogaappe guyyiyan, ba erissiyo ashkkaratuura Qediroona giyo shaafaa pinniis. He sohuwan daro wogarai de7ees; Yesuusinne erissiyo ashkkarati he wogaraa giddo gelidosona.  <span class="verse" id="V2">2&#160;</span>Yesuusa aatti immida Yihudai he sohuwaa erees; aissi giikko, Yesuusi ubba wode ba erissiyo ashkkaratuura hegan shiiqees.  <span class="verse" id="V3">3&#160;</span>Hegaa gishshau, Yihudai paanoosiyaa, xomppiyaa, tooraanne gonddalliyaa oiqqida daro wotaaddaratanne qassi qeese halaqatinne Parisaaweti yeddido Beeta Maqidasiyaa wotaaddarata kaaletti ekkidi, he sohuwaa biis. </div><div class='p'> <span class="verse" id="V4">4&#160;</span>Yesuusi bana gakkana haniya ubbabaa eridi, gaxi kiyidi, “Oona koyeetii?” yaagiis. </div><div class='p'> <span class="verse" id="V5">5&#160;</span>Yaagin eti zaaridi, “Naazireeta Yesuusa koyoos” yaagidosona. </div><div class='p'>Yesuusi zaaridi, “Taani a” yaagiis. </div><div class='p'>Yesuusa aatti immida Yihudaikka hegan etaara eqqiis;  <span class="verse" id="V6">6&#160;</span>Yesuusi, “Taani a” giido wode, eti guyyekko shiiqidi, sa7an kunddidosona.  <span class="verse" id="V7">7&#160;</span>Yesuusi qassikka, “Oona koyeetii?” </div><div class='p'>Yaagin eti, “Naazireeta Yesuusa koyoos” yaagidosona. </div><div class='p'> <span class="verse" id="V8">8&#160;</span>Yaagin Yesuusi zaaridi, “Taani a gidiyoogaa intteyyo yootaas; simmi intte tana koyiyaabaa gidikko, hageeta yeddite” yaagiis.  <span class="verse" id="V9">9&#160;</span>I, “Aawau, neeni tau immidoogeetuppe harai atto, issuwaakka bashshabeikke” giidoogee polettana mala, hegaa giis. </div><div class='p'> <span class="verse" id="V10">10&#160;</span>Simoon PHeexiroosau bisoi de7ees; i he bisuwaa shoddinnee qeese ubbatu halaqaa ashkkaraa ushachcha haittaa shocidi, qanxxi yeggiis. He ashkkaraa sunttai Malkkoosa.  <span class="verse" id="V11">11&#160;</span>Yesuusi PHeexiroosa, “Ne bisuwaa shoohuwan zaarada wotta! Ta Aawai taayyo immido burccukkuwaappe taani uyennabaa neeyyo milatii?” yaagiis. </div><div class='s'>Yesuusi Qeese Ubbatu Halaqaa Haanna Sintti SHiiqiis </div><div class='p'> <span class="verse" id="V12">12&#160;</span>SHaalaqai, daro wotaaddaratinne qassi Aihudatu halaqati Yesuusa oiqqidi qachchidosona.  <span class="verse" id="V13">13&#160;</span>Koiro Yesuusa Haannakko efiidosona; aissi giikko, Haanni he laitti qeese ubbatu halaqa gidiya Qayaafa bollo.  <span class="verse" id="V14">14&#160;</span>“Asa ubbaa gishshau, issi asi haiqqikko lo77o” giidi Aihudata zoridaagee Qayaafa. </div><div class='s'>PHeexiroosi Yesuusa Kaddiis </div><div class='r'>(Maatiyoosa 26:69-70; Marqqoosa 14:66-68; Luqaasa 22:55-57) </div><div class='p'> <span class="verse" id="V15">15&#160;</span>Simoon PHeexiroosinne hara issi erissiyo ashkkarai Yesuusa kaallidi biidosona. He hara erissiyo ashkkaraa qeese ubbatu halaqai loitti erees; hegee Yesuusaara qeese ubbatu halaqaa dirssa garssi geliis.  <span class="verse" id="V16">16&#160;</span>SHin PHeexiroosi kareera dirssaa penggen eqqiis. Qeese ubbatu halaqai loitti eriyo hara erissiyo ashkkarai kare kiyidi, penggiyaa naagiya na7eeyyo yootidi, PHeexiroosa dirssa garssi gelissiis.  <span class="verse" id="V17">17&#160;</span>Penggiyaa naagiya na7iyaa PHeexiroosa, “Neeni ha bitanee erissiyo ashkkaratuppe issuwaa gidikkiiyye?” yaagaasu. </div><div class='p'>Yaagin PHeexiroosi, “CHii, taani gidikke” yaagiis. </div><div class='p'> <span class="verse" id="V18">18&#160;</span>Sa7ai meeggiyo gishshau, ashkkaratinne halaqati xiixinttaa tamaa oittidi, bonqqidaagaa yuuyi aadhdhi eqqidi ho77oosona; PHeexiroosikka etaara eqqidi, he tamaa ho77ees. </div><div class='s'>Qeese Ubbatu Halaqai Yesuusa Oichchido Oishaa </div><div class='r'>(Maatiyoosa 26:59-66; Marqqoosa 14:55-64; Luqaasa 22:66-71) </div><div class='p'> <span class="verse" id="V19">19&#160;</span>Qeese ubbatu halaqai Yesuusa i erissiyo ashkkaratubaanne a timirttiyaabaa oichchiis.  <span class="verse" id="V20">20&#160;</span>Yesuusi zaaridi, “Taani asa ubbau qoncciyan odaas. Taani Aihuda ubbai shiiqiyo Aihuda woosa keettaaninne Beeta Maqidasiyan ubba wode tamaarissaas; geeman ainne haasayabeikke.  <span class="verse" id="V21">21&#160;</span>Yaatin, neeni tana aissi oichchai? Taani odidoogaa siyida asaa oichcha; he asai taani odidoogaa erees” yaagiis. </div><div class='p'> <span class="verse" id="V22">22&#160;</span>Yesuusi hegaa giido wode, he sohuwan eqqida wotaaddaratuppe issoi Yesuusa baqqidi, “Qeese ubbatu halaqaa bolli hagaadan zaarai?” yaagiis. </div><div class='p'> <span class="verse" id="V23">23&#160;</span>Yesuusi zaaridi, “Taani balabaa haasayidabaa gidikko, hagan de7iya asa ubbau oda; shin taani tumaa haasayidabaa gidikko, tana aissi baqqai?” yaagiis. </div><div class='p'> <span class="verse" id="V24">24&#160;</span>Hegaa gishshau, Haanni, qashetti uttida Yesuusa, qeese ubbatu halaqaa, Qayaafakko yeddiis. </div><div class='s'>PHeexiroosi Yesuusa Naa77anttuwaa Kaddiis </div><div class='r'>(Maatiyoosa 26:71-75; Marqqoosa 14:69-72; Luqaasa 22:58-62) </div><div class='p'> <span class="verse" id="V25">25&#160;</span>PHeexiroosi hegan eqqidi, tamaa ho77ees; harati a, “Neeni ha bitanee erissiyo ashkkaratuppe issuwaa gidikkiiyye?” yaagiis. </div><div class='p'>Yaagin PHeexiroosi, “CHii; taani gidikke” yaagidi kaddiis. </div><div class='p'> <span class="verse" id="V26">26&#160;</span>Qeese ubbatu halaqaa ashkkaratuppe issoi, PHeexiroosi haittaa qanxxido bitaniyaa dabboi PHeexiroosa, “Taani nena aara daro wogaraa giddon be7abeikkinaayye?” yaagidi oichchiis. </div><div class='p'> <span class="verse" id="V27">27&#160;</span>Oichchin PHeexiroosi qassikka kaddiis; sohuwaarakka kuttoi waassi aggiis. </div><div class='s'>Yesuusi PHilaaxoosa Sintti SHiiqiis </div><div class='r'>(Maatiyoosa 27:1-2,11-14; Marqqoosa 15:1-5; Luqaasa 23:1-5) </div><div class='p'> <span class="verse" id="V28">28&#160;</span>Eti Yesuusa Qayaafa sooppe deriyaa haariyaagaa ooso keettaa ekki efiidosona. Sa7ai maallado guura; Aihudati Paasikaa bonchchiyo gallassa qumaa maanau, bantta huuphessi tunenna mala, deriyaa haariyaagaa ooso keettaa gelibookkona.  <span class="verse" id="V29">29&#160;</span>Hegaa gishshau, PHilaaxoosi etakko kare kiyidi, “Ha bitaniyaa intte aibin mooteetii?” yaagiis. </div><div class='p'> <span class="verse" id="V30">30&#160;</span>Yaagin eti, “I iitabaa oottibeennabaa gidiyaakko, nuuni a neekko ehookko” yaagidosona. </div><div class='p'> <span class="verse" id="V31">31&#160;</span>PHilaaxoosi zaaridi etayyo, “Intte a ekki efiidi, intte higgee giyoogaadan, a bolli pirddite” yaagiis. </div><div class='p'>Yaagin Aihudati, “Oonanne woriyo maati nuuyyo baawa” yaagidosona;  <span class="verse" id="V32">32&#160;</span>hagee hanidoogee Yesuusi ai mala haiquwaa haiqqanaakko erissanau haasayidoogee polettanaassa. </div><div class='p'> <span class="verse" id="V33">33&#160;</span>PHilaaxoosi ba ooso keettaa naa77anttuwaa gelidi, Yesuusa xeesiis; xeesidi, “Neeni Aihuda kawoo?” yaagidi a oichchiis. </div><div class='p'> <span class="verse" id="V34">34&#160;</span>Oichchin Yesuusi PHilaaxoosa, “Ha oishaa neeni neeppe oichchaiyye woi hara asi neeyyo tabaa odidee?” yaagiis. </div><div class='p'> <span class="verse" id="V35">35&#160;</span>PHilaaxoosi zaaridi, “Tana Aihuda asa gai? Ne zaretinne qeesetu halaqati nena tau aatti immidosona; neeni ai oottadii?” yaagiis. </div><div class='p'> <span class="verse" id="V36">36&#160;</span>Yaagin Yesuusi, “Ta kawotettai ha sa7aana gidenna. Ta kawotettai ha sa7aana gididaakko, tana Aihudatuyyo aatti immennaadan, ta ashkkarati tau olettana; shin ta kawotettai ha sa7aana gidenna” yaagiis. </div><div class='p'> <span class="verse" id="V37">37&#160;</span>Hegaa gishshau, PHilaaxoosi Yesuusa, “Yaatin, neeni kawooyye?” yaagidi oichchiis. </div><div class='p'>Yesuusi zaaridi, “Neeni tana kawo gaasa. Taani tumatettaayyo markkattana gishshau yelettaas; qassi hegaa gishshau, ha sa7aa yaas. Tumaa bagga gidiya ooninne taani giyoogaa siyees” yaagiis. </div><div class='p'> <span class="verse" id="V38">38&#160;</span>Yaagin PHilaaxoosi, “Tumatetti aibee?” yaagiis. </div><div class='p'>PHilaaxoosi hegaa giidoogaappe guyyiyan, Aihudatukko kare kiyidi, “Taani aani ai balanne demmabeikke.  <span class="verse" id="V39">39&#160;</span>SHin Paasikaa bonchchiyo gallassi, issi asa taani intteyyo qashuwaappe birshshiyo meezee de7ees; taani intteyyo Aihudatu kawuwaa birshshiyoogaa koyeetii?” yaagiis. </div><div class='p'> <span class="verse" id="V40">40&#160;</span>Eti zaaridi, bantta qaalaa xoqqu oottidi, “Barbbaana birshshappe attin, a gidenna!” yaagidosona. SHin Barbbaani pangga. </div><ul class='tnav'>
<li><a href='index.htm'>Yohaannisa</a></li>
<li><a href='JHN17.htm'>&lt;</a></li>
<li><a href='JHN.htm'>18</a></li>
<li><a href='JHN19.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
