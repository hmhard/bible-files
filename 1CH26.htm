<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Hanidabaa Odiya Koiro Maxaafaa 26</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Hanidabaa Odiya Koiro Maxaafaa</a></li>
<li><a href='1CH25.htm'>&lt;</a></li>
<li><a href='1CH.htm'>26</a></li>
<li><a href='1CH27.htm'>&gt;</a></li>
</ul>
<div class="main">
 
<div class='chapterlabel' id="V0"> 26</div><div class='s'>Beeta Maqidasiyaa Penggiyaa Naagiyaageeta </div><div class='p'> <span class="verse" id="V1">1&#160;</span>Beeta Maqidasiyaa penggiyaa naagiyaageeti hagaappe kaallidi xaafettidaageeta. </div><div class='p'>Koiroi Qoraaha yaraappe Asaafa baggaara Qore na7aa Mashelemiyaa.  <span class="verse" id="V2">2&#160;</span>Mashelemee laappun attuma naata yeliis; eti bantta yeletaa maaran Zakkaariyaasa, Yidi7eela, Zabaadiyaa, Yaatini7eela,  <span class="verse" id="V3">3&#160;</span>Elaama, Yahohanaananne Eliyaho7enaaya. </div><div class='p'> <span class="verse" id="V4">4&#160;</span>Xoossai Obeedi-Eedoomakka anjjido gishshau, i hosppun attuma naata yeliis. Eti bantta yeletaa maaran SHamaa7iyaa, Yihozabaada, Yo7aaha, Sakaara, Nataani7eela,  <span class="verse" id="V5">5&#160;</span>Ami7eela, Yisaakooranne Pa7ulttaaya.  <span class="verse" id="V6">6&#160;</span>Qassi Obeedi-Eedooma na7ai SHamaa7eekka usuppun attuma naata yeliis; eti mino asa gidido gishshau, bantta aawaa keettan halaqa gididosona.  <span class="verse" id="V7">7&#160;</span>SHamaa7iyaa naati Ootina, Rafaa7eela, Yobeedanne Elzzabaada; eta ishantti Eelihunne Samaakee aadhdhida mino asata.  <span class="verse" id="V8">8&#160;</span>Hageeti ubbati Obeedi-Eedooma zareta; eti, eta naatinne eta dabboti oosuwau mino. Obeedi-Eedooma zareti muleera usuppun tammanne naa77a. </div><div class='p'> <span class="verse" id="V9">9&#160;</span>Mashelemiyaayyo mino naatinne mino dabboti de7oosona; eti muleera tammanne hosppuna. </div><div class='p'> <span class="verse" id="V10">10&#160;</span>Maraara yaraappe Hoosayyookka naati de7oosona. SHiimiri baira na7a gidenna; shin a aawai a halaqa oottiis.  <span class="verse" id="V11">11&#160;</span>A ishantti Hilqqiyaa, Xabaaliyaanne Zakkaariyaasa. Hoosa naatinne a dabboti muleera tammanne heezza. </div><div class='p'> <span class="verse" id="V12">12&#160;</span>Beeta Maqidasiyaa penggiyaa naagiyaageeti bantta keettaa asaa halaqatun, citan citan shaahettidosona. Hara Leewatudan etakka GODAA Beeta Maqidasiyaa oosoi shaahuwan gakkiis.  <span class="verse" id="V13">13&#160;</span>Penggiyaa ubbaa naaganau bantta keettan keettan guuttai gitai saamaa kessidosona.  <span class="verse" id="V14">14&#160;</span>Arshsho Penggiyaa giyo penggiyaa naagiyo saamai SHeleemiyaa gakkiis. Lo77o zoriya a na7aa Zakkaariyaasa Huuphessa Penggiyaa giyo penggiyaa naagiyo saamai gakkiis.  <span class="verse" id="V15">15&#160;</span>Obeedi-Eedooma Tohossa Penggiyaa giyo penggiyaa naagiyo saamai gakkiis. A naata buquraa minjjiyo keettaa naagiyo saamai gakkiis.  <span class="verse" id="V16">16&#160;</span>Arggo Penggiyaanne bolla ogiyaa baggaara de7iya SHalekoota Penggiyaa geetettiya penggeta naagiyo saamai SHufiimanne Hoosa gakkiis. Naagoi kayan kayan gakkees. </div><div class='p'> <span class="verse" id="V17">17&#160;</span>Gallassan gallassan arshsho baggaara usuppun Leewati naagoosona. Huuphessa baggaara oiddati naagoosona. Tohossa baggaara oiddati naagoosona. Qassi naa77ai naa77ai buquraa minjjiyo keettaa naagoosona.  <span class="verse" id="V18">18&#160;</span>Arggo baggaara dabaabau efiya ogiyaa oiddati naagoosona. Qassi dabaabaa gidduwaa naa77ati naagoosona.  <span class="verse" id="V19">19&#160;</span>Simmi Qoraaha yaratussinne Maraara yaratussi imettida pengge naago oosoi hagaa. </div><div class='s'>Beeta Maqidasiyaa Giddon Oottiyo Hara Oosota </div><div class='p'> <span class="verse" id="V20">20&#160;</span>Akiiya giyo Leewee Xoossaa Beeta Maqidasiyan de7iya buquraanne Xoossaayyo dummayi wottido imota naaganau sunttettiis.  <span class="verse" id="V21">21&#160;</span>Gershshoona na7aa La7idaana yaraappe Yihi7eeli dumma dumma keettaa asau aawatees.  <span class="verse" id="V22">22&#160;</span>Yihi7eela naati Zetaamanne a ishaa Yuu7eela; eti GODAA Beeta Maqidasiyan de7iya buquraa naaganau sunttettidosona. </div><div class='p'> <span class="verse" id="V23">23&#160;</span>Amiraama yaratuyyo, Yixihaara yaratuyyo, Kebroona yaratuyyoonne Uzzi7eela yaratuyyo oosoi shaahetti imettiis.  <span class="verse" id="V24">24&#160;</span>Muuse na7aa Gershshooma yara gidiya SHabu7eeli Beeta Maqidasiyan de7iya buquraa naagiyaageetu halaqatu bolli sunttettiis.  <span class="verse" id="V25">25&#160;</span>I Gershshooma ishaa El77eezara baggaara SHalomiitayyo dabbotees. El77eezari Rahaabiyaa yeliis; Rahaabee Yishaa7iyaa yeliis; Yishaa7ee Yoraama yeliis; Yoraami Ziikira yeliis; Ziikiri SHalomiita yeliis.  <span class="verse" id="V26">26&#160;</span>Kawoi Daawiti, aawatu keettaa asaa halaqati, shaalaqati, mato halaqatinne ola gadaawati Xoossaayyo dummayi wottido miishsha ubbaa bolli SHalomiitinne a dabboti sunttettidosona.  <span class="verse" id="V27">27&#160;</span>Ha miishshaa Beeta Maqidasiyaa bottokonanau dummayi wottida asati ha miishshaa kase olaappe omooddi wottidosona.  <span class="verse" id="V28">28&#160;</span>Qassi hananabaa yootiya Sameeli, Qiisa na7ai Saa7ooli, Neera na7ai Abaneerinne Xaruuyi na7ai Yoo7aabi kase dummayi wottido imota ubbaa SHalomiitinne a dabboti naagoosona. </div><div class='s'>Hara Leewata Gakkida Oosuwaa </div><div class='p'> <span class="verse" id="V29">29&#160;</span>Yixihaara yaratuppe Kanaaneenne a naati Beeta Maqidasiyaappe kareera de7iya oosuwan Israa7eela asaa aissanaunne daannatanau sunttettidosona. </div><div class='p'> <span class="verse" id="V30">30&#160;</span>Kebroona yaratuppe Hashaabeenne a dabboti, issi sha7anne laappun xeetu mino asati, GODAA ooso ubbaunne kawuwaa ooso ubbau Yorddaanoosa SHaafaappe hefinttan arggo baggaara de7iya Israa7eela asaa bolli sunttettidosona.  <span class="verse" id="V31">31&#160;</span>Kebroona yaratuppe halaqatiyaagee Yiriiya. Daawiti kawotido oitamantto laittan koyin, eta asaa giddoppe mino asati Gala7aade biittan Yaa7izeera giyo sohuwan beettidosona.  <span class="verse" id="V32">32&#160;</span>Aawatu keetta asau halaqatiya Yiriiya dabboti minoti naa77u sha7anne laappun xeeta. Kawoi Daawiti Xoossaa ooso ubbaunne kawuwaa ooso ubbau eta Roobeela zaretu biittaa bolli, Gaada zaretu biittaa bollinne Minaase zaretuppe baggatu biittaa bolli sunttiis. </div><ul class='tnav'>
<li><a href='index.htm'>Hanidabaa Odiya Koiro Maxaafaa</a></li>
<li><a href='1CH25.htm'>&lt;</a></li>
<li><a href='1CH.htm'>26</a></li>
<li><a href='1CH27.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
