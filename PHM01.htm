<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Pilimoona 1</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Pilimoona</a></li>
<li><a href='2TI04.htm'>&lt;</a></li>
<li><a href='PHM.htm'>1</a></li>
<li><a href='HEB01.htm'>&gt;</a></li>
</ul>
<div class="main">
<div class='mt'>PHauloosi Pilimoonayyo Xaafido Kiitaa </div><div class='is'>Gidduwaa Erissuwaa </div><div class='ip'>Pilimooni erettida ammaniya asa; i Qollasiyaasa woosa keettaa asa gidennan waayi aggana. Pilimoonayyo Anaasimoosa giyo ashkkarai de7ees. He ashkkarai ba godaappe betidi biido wode, qasho keettan de7iya PHauloosaara gaittiis. Anaasimoosi PHauloosa baggaara Yesuusa ammaniis. PHauloosi Pilimoonassi xaafido kiitai Pilimooni guyye simmidi biiddi de7iya ba ashkkaraara sigettanaadan, hegaa hassayissiyaagaa. Hegaa bollikka ha77i Anaasimoosi ammaniya asa gidido gishshau, hegaappe sinttan ammaniya ishadan a mokki ekkanaappe attin, ashkkaradan a qoodennaadan ayyo odees.  
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span>Taani PHauloosi, Yesuus Kiristtoosa gishshau qashuwan de7iyaageenne nu ishaa Ximootiyoosi, nunaara oottiya nuuni siiqiyo Pilimoonayyo,  <span class="verse" id="V2">2&#160;</span>ne sooni shiiqiya woosa keettaayyo, nu michchee Afiibiyyoonne nunaara issippe de7iya wotaaddaraa Arkkipoosayyo ha dabddaabbiyaa xaafoos. </div><div class='p'> <span class="verse" id="V3">3&#160;</span>Xoossaa nu Aawaappenne nu Godaa Yesuus Kiristtoosappe aaro kehatettainne sarotettai intteyyo gido. </div><div class='s'>Pilimoona Siiquwaanne Ammanuwaa </div><div class='p'> <span class="verse" id="V4">4-5&#160;</span>Neeni geeshshata siiqiyoogaanne Godaa Yesuusa ammaniyoogaa taani siyiyo gishshau, Xoossaa woossaidda nena hassayiyo wode ubban, ta Xoossaa galatais.  <span class="verse" id="V6">6&#160;</span>Neeni ne ammanuwaa haratuura shaakkiyoogee nuuyyo Kiristtoos Yesuusa baggaara yiya lo77obaa ubbaa erissana mala, taani Xoossaa woossais.  <span class="verse" id="V7">7&#160;</span>Aissi giikko, geeshshatu wozanai ne oosuwan minnido gishshau, ta ishau, taani ne siiquwan daro ufaissaanne minttettuwaa demmaas. </div><div class='s'>Anaasimoosi Pilimoonakko Simmido Simuwaa </div><div class='p'> <span class="verse" id="V8">8&#160;</span>Hegaa gishshau, neeni oottanau bessiyaabaa oottana mala, taani nena azazanau Kiristtoosa baggaara xalikkokka,  <span class="verse" id="V9">9&#160;</span>Taani PHauloosi cimidaagee, Kiristtoos Yesuusayyo ha77ikka qashuwan de7iyaagee, siiquwaa gishshau, nena woossais.  <span class="verse" id="V10">10&#160;</span>Taani qashuwan de7aidda ayyo aawa gidido ta na7aa Anaasimoosa gishshau, nena woossais.  <span class="verse" id="V11">11&#160;</span>I kase nena go77enna; shin ha77i nenakka tanakka tumu go77ees. </div><div class='p'> <span class="verse" id="V12">12-13&#160;</span>Taani wozanappe dosiyo Anaasimoosa neekko yeddais. Taani wonggeliyaa gishshau qashetta uttidaashin, ne gishshaa tau oottidi, tana maaddana mala, ta matan a ashshanau koyais.  <span class="verse" id="V14">14&#160;</span>SHin neeni ne shenedan oottanaagaa koyaisippe attin, nenaara zorettennan wolqqan ainne oottanau koyikke. </div><div class='p'> <span class="verse" id="V15">15&#160;</span>Anaasimoosi guutta wodiyaa neeppe shaahettidoogee, ooni erii simmidi, ubba wodekka nenaara de7anaassakkonne.  <span class="verse" id="V16">16&#160;</span>Simmi hagaappe sinttau Anaasimoosi aille gidenna; shin ailleppe i keehi aadhdhees; i taayyo ai keena siiqo ishee! Qassi i neeyyo asa baggaarakka Godaa baggaarakka ai keena aadhdhida isha gidanddeeshsha! </div><div class='p'> <span class="verse" id="V17">17&#160;</span>Simmi neeni tana ne lagge giyaabaa gidikko, tana mokkiyoogaadan, a mokka.  <span class="verse" id="V18">18&#160;</span>I neeyyo mooridobai woi a bolli neeyyo acoi de7ikko, taappe qanxxuwaa ekka.  <span class="verse" id="V19">19&#160;</span>He acuwaa taani qanxxana gaada, taani PHauloosi ta kushiyan xaafais. Neeni tau ne shemppuwaa acota uttidoogaa taani nena hassayissanau koshshenna. </div><div class='p'> <span class="verse" id="V20">20&#160;</span>Ee ta ishau, Godaa baggaara neeppe go77a demmanau koyais. Kiristtoosa baggaara tana minttetta.  <span class="verse" id="V21">21&#160;</span>Taani giidoogaappe daruwaa neeni oottanaagaa erada, qassi ne tau azazettanaagaakka ammanada, hagaa neeyyo xaafais. </div><div class='p'> <span class="verse" id="V22">22&#160;</span>Qassi intte he sohuwaarakka taayyo imatti shemppiyo keetta giigissite. Aissi giikko, Xoossai intte woosan tana intteyyo guyye zaaridi immana gaada qoppais. </div><div class='s'>Wurssetta Sarotaa </div><div class='p'> <span class="verse" id="V23">23&#160;</span>Kiristtoos Yesuusa gishshau, tanaara qashuwan de7iya Eppaafiri nena saro saro gees.  <span class="verse" id="V24">24&#160;</span>Qassi tanaara issippe oottiya Marqqoosi, Arisxxirokoosi, Deemaasinne Luqaasi nena saro saro goosona. </div><div class='p'> <span class="verse" id="V25">25&#160;</span>Godaa Yesuus Kiristtoosa aaro kehatettai intte ayyaanaara gido. </div><ul class='tnav'>
<li><a href='index.htm'>Pilimoona</a></li>
<li><a href='2TI04.htm'>&lt;</a></li>
<li><a href='PHM.htm'>1</a></li>
<li><a href='HEB01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
