<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Iyyooba Maxaafaa 30</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB29.htm'>&lt;</a></li>
<li><a href='JOB.htm'>30</a></li>
<li><a href='JOB31.htm'>&gt;</a></li>
</ul>
<div class="main">
 
<div class='chapterlabel' id="V0"> 30</div><div class='s'>Qassikka Iyyoobi Haasayees </div><div class='p'> <span class="verse" id="V1">1&#160;</span>“SHin ha77i taappe yelagiya asati tana baceessoosona. Eti ta dorssaa wudiyaa heemmiya kanata maaddana ginkka taani diggido aawatu naata.  <span class="verse" id="V2">2&#160;</span>Eta aawati wolqqi ixxidoogeetanne bolli gilqqidoogeeta gidido gishshau, tana ainne maaddibookkona.  <span class="verse" id="V3">3&#160;</span>Metuwaanne namisaa gaasuwan qammi denddidi, bazzo biiddi, xaphuwaa coommidosona.  <span class="verse" id="V4">4&#160;</span>Qassi sharafaanne bonccuwaa maxidosona; mal77enna sankkaaraa xaphotakka miidosona.  <span class="verse" id="V5">5&#160;</span>Asai waassiiddi, kaisota yedettidoogaadan, asaa giddoppe eta yedettiis.  <span class="verse" id="V6">6&#160;</span>Eti zanggaaraa giddon, gonggolo giddooninne zaalla kooppo giddon de7idosona.  <span class="verse" id="V7">7&#160;</span>Eti buuraa giddon bazzo do7atudan waassidosona; doobbiyaa garssan shiiqidi, issippe de7idosona.  <span class="verse" id="V8">8&#160;</span>Eti xurqqayyiyan shocettidi, biittaappe goodettidosona. Eti sunttaara moorettidi, eeyya gididi de7idosona. </div><div class='p'> <span class="verse" id="V9">9&#160;</span>“Ha77i eta naati tana yettan qilliiccoosona; taani eta giddon leemisidi odiyoobaa gidaas.  <span class="verse" id="V10">10&#160;</span>Eti tana shenetidi, taappe haakkoosona; ainne yeellatennan ta som77uwan cuchchaa cuchchoosona.  <span class="verse" id="V11">11&#160;</span>Xoossai ta wolqqaa laafettidi, tana kaushshido gishshau, eti tana qohanau, bixaalaa kessirggido paraadan, yeda gididosona.  <span class="verse" id="V12">12&#160;</span>Ha seeri bainnan diccida naati ta bolli denddidi, tana yedettoosona; eti tana xaissanau ta bolli woraajjoosona.  <span class="verse" id="V13">13&#160;</span>Eti ta hemettiyo ogiyaa gorddidi, tana xaissanau koyoosona; ooninne eti hegaa oottanaagaa diggenna.  <span class="verse" id="V14">14&#160;</span>Olanchchati katamaa dirssaa menttidi geliyoogaadan, eti ta bolli yiidosona.  <span class="verse" id="V15">15&#160;</span>Gita dagamai tana hitti oottiis; ta bonchchoikka carkkoi efiyoobaadan biis; ta ishaloikka shaaraadan xayiis. </div><div class='p'> <span class="verse" id="V16">16&#160;</span>“Ta shemppiyaa hitaasu; tuggaa gallassai tana cirppintti oiqqiis.  <span class="verse" id="V17">17&#160;</span>Qammi qammi sahoi ta meqettaa coommees; seelaikka shemppi ekkennan gede gujjees.  <span class="verse" id="V18">18&#160;</span>Ta maayoi gunddidi moorettiis; qoliyaa qooriyaadan, tana cuulli oiqqiis.  <span class="verse" id="V19">19&#160;</span>Xoossai tana urqqan oliis; olin taani biittaappe bidinttaappe kehenna asa gidaas. </div><div class='p'> <span class="verse" id="V20">20&#160;</span>“Abeet Xoossau, taani neeyyo waassais; shin neeni taayyo allabaakka. Eqqada nena woossaas; shin neeni ta woosaa siyabaakka.  <span class="verse" id="V21">21&#160;</span>Neeni kaseegaappe dummatada, taayyo meqettaa iitadasa; ne gita wolqqan tana yedettaasa.  <span class="verse" id="V22">22&#160;</span>Neeni tana carkkuwan denttadasa; denttada a togissadasa; gotiyankka tana suragissadasa.  <span class="verse" id="V23">23&#160;</span>Asau ubbau wurssetta gidida haiquwau neeni tana aattada immiyoogaa taani erais. </div><div class='p'> <span class="verse" id="V24">24&#160;</span>“Kunddidi meqqida asi tuggatiiddi, ‘Tana maaddarkkii’ giidi waassin, au qarettenna asi de7ii?  <span class="verse" id="V25">25&#160;</span>Tuggan de7iyaageetuyyo taani yeekkabeikkinaa? Hiyyeesatuyyo taani qarettabeikkinaa?  <span class="verse" id="V26">26&#160;</span>Lo77obaa demmana gaada taani amottiyo wode, iitabai tana gakkiis. Taayyo sa7ai kehees gaada taani naagiyo wode, gallassai taayyo xumiis.  <span class="verse" id="V27">27&#160;</span>Ta wozanai hirggiis; taani woppaa demmabeikke; gallassaappe gallassan ta tuggai yaa dariis.  <span class="verse" id="V28">28&#160;</span>Ta bollai awaa suuluwan gidennan azzanuwan karexxiis; taani shiiquwan eqqada, ‘Tana maaddite!’ gaada waassais.  <span class="verse" id="V29">29&#160;</span>Taani worakanatuyyo isha, yanchchatuyyookka dabbo gidaas.  <span class="verse" id="V30">30&#160;</span>Ta gogai xiiximmidi, poqetti poqetti wodhdhees; ta bollaikka mishuwan xuugettees.  <span class="verse" id="V31">31&#160;</span>Hegaa gishshau, ta maazinqqee zilaassau diixettiis; ta imbbiliiteekka yeehuwau punettiis. </div><ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB29.htm'>&lt;</a></li>
<li><a href='JOB.htm'>30</a></li>
<li><a href='JOB31.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
