<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Yaasu 15</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Yaasu</a></li>
<li><a href='JOS14.htm'>&lt;</a></li>
<li><a href='JOS.htm'>15</a></li>
<li><a href='JOS16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='s'>SHaahuwan Yihudaa Zareta Gakkida Biittaa </div><div class='p'> <span class="verse" id="V1">1&#160;</span>Yihudaa zaretussi eta yaran yaran shaakkin gakkida biittai biidi Eedooma biittan zawatidi, tohossa bagga gaxan de7iya Xiina giyo bazzuwaa wurssettaa gakkees.  <span class="verse" id="V2">2&#160;</span>Tohossa baggaara eta zawai Maxine Abbaappe tohossa bagga wurssettaappe doommidi,  <span class="verse" id="V3">3&#160;</span>Akirabiima Pinuwaa kanttidi, Xiina Bazzuwaara biidi, Qaadeesa-Barnne tohossaa gakkees. Qassi hegaappe shaakkidi biidi, Hexiroonaara kanttidi, pude Adaara gakkidi, Qarqqakko simmees.  <span class="verse" id="V4">4&#160;</span>Hegaappe qassi Aximoona kanttidi, Gibxxe SHaafan gaittidi biidi, Meediteraane Abban zawatees. Tohossa baggaara de7iya Yihudaa zawai hagaa. </div><div class='p'> <span class="verse" id="V5">5&#160;</span>Arshsho bagga zawai Maxine Abbaa gididi, Yorddaanoosa SHaafai an geliyo sohuwaa gakkees. Huuphessa zawai qassi Yorddaanoosa SHaafaa Maxine Abban geliyoosaappe doommidi,  <span class="verse" id="V6">6&#160;</span>pude Beeti-Hoogila kiyidi, Beeti-Yorddaanoosa Zanggaaraappe huuphessaara kanttidi, Roobeela na7aa Bohaana shuchchan zawatees.  <span class="verse" id="V7">7&#160;</span>Yaatidi zawai Metuwaa Wombbaappe Dabiira katamaa pude kiyidi, wombbaappe tohossa baggaara de7iya Adumiima Pinuwaa sintta baazzan de7iya Gelggalakko huuphessi mirqqettees. Hegaappe qassi Enishemeesha giyo pulttuwaa kanttidi, Eniroogeela giyoosan zawatees.  <span class="verse" id="V8">8&#160;</span>Hegaappe Hinnooma Zanggaaraa kanttidi, Yaabuusatu katamai Yerusalaamee de7iyo keraappe tohossa baggaara kanttidi, deriyaa huuphiyaa kiyees; he deree Hinnooma Zanggaaraappe arggo baggaaranne Rafaima Wombbaappe huuphessa baggaara de7ees.  <span class="verse" id="V9">9&#160;</span>He deriyaa huuphiyaappe sinttau biidi, Nefttooha haattaa pulttuwaa kanttidi, Efiroona Deriyan de7iya katamatukko kiyees. Hegaappe qassi duge Baa7aala woikko Qiriyaati-Yi7aariima geetettiya katamaakko simmees;  <span class="verse" id="V10">10&#160;</span>Baa7aalappe qassi arggo baggaara de7iya Se7iira Deriyaakko mirqqettees. Hegaappe qassi huuphessa baggi Yi7aariima woikko Kisaloona geetettiya deriyaa gakkidi, appe duge Beeti-SHemesha wodhdhidi, Timina kanttidi bees.  <span class="verse" id="V11">11&#160;</span>He zawai Eqiroona huuphessa baggaara de7iya pudettan zawatidi, SHikaroonakko mirqqettees; hegaappe Baa7aala Deriyaara kanttidi, Yaabini7eelan zawatees. He huuphessa bagga zawai Meediteraane Abban zawatees.  <span class="verse" id="V12">12&#160;</span>Arggo baggaara de7iya zawai Meediteraane Abbaayyo gaxan zawatees. Yihudaa zareti bantta yaran yaran ekkidi de7idoi ha zawati zaarin de7iya sohotuuna. </div><div class='s'>Kaaleebi Kebroonanne Dabiira Xoonidi Oiqqiis </div><div class='r'>(Daannatu Maxaafaa 1:11-15) </div><div class='p'> <span class="verse" id="V13">13&#160;</span>GODAI a azazidoogaadan, Yaasu Yifune na7aa Kaaleeba gakkiya shaahuwaa Yihudaa biittaappe Qiriyaati-Arbbaa7a geetettiya Kebroona immiis. Arbbaa7i Anaaqe aawaa.  <span class="verse" id="V14">14&#160;</span>Kaaleebi Anaaqe zareta, SHeshaaya, Ahimaananne Talmmaaya geetettiya heezzu yarata Kebroonappe kessiis.  <span class="verse" id="V15">15&#160;</span>Hegaappe denddidi, Dabiira giyo kataman de7iya asaa olanau biis; Dabiira katamai kase Qiriyaati-Sefera geetettees.  <span class="verse" id="V16">16&#160;</span>Kaaleebi, “Qiriyaati-Sefera olidi oiqqiya uraassi taani ta na7iyo Akiso immana” yaagiis.  <span class="verse" id="V17">17&#160;</span>Yaagin Kaaleeba ishaa Qanaaza na7ai Otini7eeli he katamaa olidi oiqqiis; oiqqin Kaaleebi ba na7iyo Akiso ayyo immiis. </div><div class='p'> <span class="verse" id="V18">18&#160;</span>Akisa Otini7eela geliyo wode, i aawai iyyo gade immanaadan woossana mala Otini7eeli o zoriis. Zorin a baquluwaappe wodhdhaasu; wodhdhin Kaaleebi o, “Ai koyai?” yaagidi oichchiis. </div><div class='p'> <span class="verse" id="V19">19&#160;</span>Oichchin a, “Taayyo woituwaa imma. Neeni kase taayyo immido biittai qa77e gidido gishshau, haatta pulttota taayyo immarkkii” yaagaasu. Yaagin Kaaleebi iyyo killi pulttuwaakka hirkki pulttuwaakka immiis. </div><div class='s'>Yihudaa Katamata </div><div class='p'> <span class="verse" id="V20">20&#160;</span>Yihudaa zareti bantta yaran yaran laattido laatati hagaappe kaallidi xaafettidaageeta.  <span class="verse" id="V21">21&#160;</span>Tohossa bagga gaxan Eedooma zawaa matan de7iya Yihudaa asaa katamati Qabxxi7eela, Edeera, Yaagura,  <span class="verse" id="V22">22&#160;</span>Qiina, Dimoona, Adi7aada,  <span class="verse" id="V23">23&#160;</span>Qedeesha, Haxoora, Yitinaana,  <span class="verse" id="V24">24&#160;</span>Ziifa, Xelema, Ba7aaloota,  <span class="verse" id="V25">25&#160;</span>Haxoori-Hadaata, Qiriyooti-Hexiroona woikko Haxoora,  <span class="verse" id="V26">26&#160;</span>Amaama, SHamaa7a, Molaada,  <span class="verse" id="V27">27&#160;</span>Haxaari-Gaadda, Heshimoona, Beeti-PHaleexa,  <span class="verse" id="V28">28&#160;</span>Haxaari-SHu7aala, Berssaabeha, Biiziyootiyaa,  <span class="verse" id="V29">29&#160;</span>Baa7aala, Iyuuma, Exeema,  <span class="verse" id="V30">30&#160;</span>Elttolaada, Kasiila, Horima,  <span class="verse" id="V31">31&#160;</span>Xiqilaaga, Madimaana, Sanssaana,  <span class="verse" id="V32">32&#160;</span>Lebaawoota, SHilihiima, Ainanne Rimmoona. Ha katamati bantta moottatuura issippe laatamanne uddufuna. </div><div class='p'> <span class="verse" id="V33">33&#160;</span>Garan de7iya katamati Eshttaa7oola, Xor77a, Ashiina,  <span class="verse" id="V34">34&#160;</span>Zaanooha, Engganiima, Taappuha, Enaama,  <span class="verse" id="V35">35&#160;</span>Yarmmuuta, Adulaama, Sooko, Azeeqa,  <span class="verse" id="V36">36&#160;</span>SHaa7iraima, Aditaima, Gadeeranne Gaderootaima. Ha katamati bantta moottatuura issippe tammanne oidda. </div><div class='p'> <span class="verse" id="V37">37&#160;</span>Qassi Yihudaa katamati Xinaana, Hadaasha, Migidaala-Gaada,  <span class="verse" id="V38">38&#160;</span>Diili7aana, Mixiphpha, Yoqiti7eela,  <span class="verse" id="V39">39&#160;</span>Laakisha, Boxiqaata, Egiloona,  <span class="verse" id="V40">40&#160;</span>Kaboona, Laahimaasa, Kitiliisha,  <span class="verse" id="V41">41&#160;</span>Gaderoota, Beeti-Daagoona, Naa7imaananne Maqqeeda. Ha katamati bantta moottatuura issippe tammanne usuppuna. </div><div class='p'> <span class="verse" id="V42">42&#160;</span>Qassikka Liibina, Eteera, Ashaana,  <span class="verse" id="V43">43&#160;</span>Yifttaaha, Ashiina, Naxiiba,  <span class="verse" id="V44">44&#160;</span>Qa7iila, Akiziibanne Mareesha. Ha katamati bantta moottatuura issippe uddufuna. </div><div class='p'> <span class="verse" id="V45">45&#160;</span>Hegaadankka, qassi Eqiroona katamaa ba heeran de7iya qeera katamatanne moottata ubbaa.  <span class="verse" id="V46">46&#160;</span>Ashddooda matan Eqiroonappe biidi, Meediteraane Abbaa gakkanaassi de7iya katamatanne eta moottata ubbaa. </div><div class='p'> <span class="verse" id="V47">47&#160;</span>Qassi Ashddooda katamaanne a moottata, Gaaza katamaanne a moottata, biidi Gibxxe SHaafaanne Meediteraane Abbaa lanqqiyaa gakkanaassi de7iya sohota. </div><div class='p'> <span class="verse" id="V48">48&#160;</span>Gezziyan de7iya katamatikka SHamiira, Yattira, Sooko,  <span class="verse" id="V49">49&#160;</span>Daana, Qiriyaati-Sefera woikko Dabiira,  <span class="verse" id="V50">50&#160;</span>Anaaba, Eshttamoo7a, Aniima,  <span class="verse" id="V51">51&#160;</span>Goshena, Holoonanne Giilo. Ha katamati bantta moottatuura issippe tammanne isiino. </div><div class='p'> <span class="verse" id="V52">52&#160;</span>Qassi Araba katamaa, Duuma, Esh77aana,  <span class="verse" id="V53">53&#160;</span>Yaaniima, Beeti-Taappuha, Afeeqa,  <span class="verse" id="V54">54&#160;</span>Humixa, Kebroona woikko Qiriyaati-Arbbaa7anne Xi7oora. Ha katamati bantta moottatuura issippe uddufuna. </div><div class='p'> <span class="verse" id="V55">55&#160;</span>Qassikka Maa7oona, Qarmmeloosa, Ziifa, Yuuxa,  <span class="verse" id="V56">56&#160;</span>Iziraa7eela, Yoqidi7aama, Zaanooha,  <span class="verse" id="V57">57&#160;</span>Qaina, Gib77anne Timina. Ha katamati bantta moottatuura issippe tamma. </div><div class='p'> <span class="verse" id="V58">58&#160;</span>Qassi Halihuula, Beetixuura, Gadoora,  <span class="verse" id="V59">59&#160;</span>Ma7iraata, Beeti-Anootanne Elttiqoona. Ha katamati bantta moottatuura issippe usuppuna. </div><div class='p'> <span class="verse" id="V60">60&#160;</span>Hegaadankka qassi Qiriyaati-Ba7aala woikko Qiriyaati-Yi7aariimanne Raaba. Ha katamati bantta moottatuura issippe naa77a. </div><div class='p'> <span class="verse" id="V61">61&#160;</span>Bazzuwan qassi Beeti-Aaraba, Middiina, Sekaaka,  <span class="verse" id="V62">62&#160;</span>Nibishaana, Maxine katamaanne Enggaada. Ha katamati bantta moottatuura issippe usuppuna. </div><div class='p'> <span class="verse" id="V63">63&#160;</span>Gidikkonne, Yihudaa asai Yerusalaamen de7iya Yaabuusata kessanau danddayibookkona. Hegaa gishshau Yaabuusati hachchi gakkanaassikka Yihudaa asaara issippe Yerusalaamen de7oosona. </div><ul class='tnav'>
<li><a href='index.htm'>Yaasu</a></li>
<li><a href='JOS14.htm'>&lt;</a></li>
<li><a href='JOS.htm'>15</a></li>
<li><a href='JOS16.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
