<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Yaasu 21</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Yaasu</a></li>
<li><a href='JOS20.htm'>&lt;</a></li>
<li><a href='JOS.htm'>21</a></li>
<li><a href='JOS22.htm'>&gt;</a></li>
</ul>
<div class="main">
 
<div class='chapterlabel' id="V0"> 21</div><div class='s'>Leewatu Katamata </div><div class='p'> <span class="verse" id="V1">1&#160;</span>Hegaappe guyyiyan Leewa zaretu yaratu halaqati qeesiyaa El77aazarakko, Nawe na7aa Yaasukkonne Israa7eela asaa zaretuyyo yaratu halaqatukko shiiqidosona.  <span class="verse" id="V2">2&#160;</span>SHiiqidosan Kanaane biittan de7iya Seelon eta hagaadan yaagidosona; “Nuuni de7ana katamatanne nu mehiyaassi hentta gadeta neeni nuussi immana mala GODAI Muuse baggaara azaziis” yaagidosona.  <span class="verse" id="V3">3&#160;</span>Yaagin GODAI azazidoogaadan, Israa7eela asai Leewa zaretuyyo ha katamatanne hentta gadeta bantta biittaappe qanxxidi etau immidosona. </div><div class='p'> <span class="verse" id="V4">4&#160;</span>Koiro saamai Qahaata yaratussi kiyiis. Qeesiyaa Aaroona zare Leewati Yihudaa zaretuppe, Simoona zaretuppenne Biniyaama zaretuppe tammanne heezzu katamata saaman ekkidosona.  <span class="verse" id="V5">5&#160;</span>Attida Qahaata yarati Efireema zaretuppe, Daana zaretuppenne Minaase zaretu baggaappe tammu katamata saaman ekkidosona. </div><div class='p'> <span class="verse" id="V6">6&#160;</span>Gershshoona yarati Yisaakoora zaretuppe, Aseera zaretuppe, Nifttaaleema zaretuppenne Baasaanen de7iya Minaase zaretu baggaappe tammanne heezzu katamata saaman ekkidosona. </div><div class='p'> <span class="verse" id="V7">7&#160;</span>Maraara yarati Roobeela zaretuppe, Gaada zaretuppenne Zaabiloona zaretuppe tammanne naa77u katamata ekkidosona. </div><div class='p'> <span class="verse" id="V8">8&#160;</span>GODAI Muuse baggaara azazidoogaadan, Israa7eela asai ha katamatanne eta hentta gadeta Leewatuyyo saaman shaakkidi immidosona. </div><div class='p'> <span class="verse" id="V9">9&#160;</span>Yihudaa zaretuppenne Simoona zaretuppe Israa7eela asai ekkidi immido katamatu sunttai hagaappe kaallidi xaafettiis.  <span class="verse" id="V10">10&#160;</span>Koiro saamai Leewa zaretuppe yelettidi, Qahaata yara gidida Aaroona zaretussi kiyin, etau immido katamati hageeta:  <span class="verse" id="V11">11&#160;</span>Israa7eela asai Yihudaa gezziyan de7iya Qiriyaati-Arbbaa7a woikko Kebroonanne a yuushuwan de7iya hentta gadeta etayyo immidosona. (Arbbaa7i Anaaqe aawaa.)  <span class="verse" id="V12">12&#160;</span>SHin he katamaa yuushuwan de7iya gadetanne moottata Yifune na7aa Kaaleebayyo laata oottidi immidosona.  <span class="verse" id="V13">13&#160;</span>Qeesiyaa Aaroona zaretuyyo asa worida asi baqati biidi attiyo Kebroona katamanne a hentta gadeta, Liibinanne a hentta gadeta,  <span class="verse" id="V14">14&#160;</span>Yattiranne a hentta gadeta, Eshttamoo7anne a hentta gadeta,  <span class="verse" id="V15">15&#160;</span>Holoonanne a hentta gadeta, Dabiiranne a hentta gadeta,  <span class="verse" id="V16">16&#160;</span>Ainanne a hentta gadeta, Yuuxanne a hentta gadetanne Beeti-SHemeshanne a hentta gadeta, muleera uddufun katamata Yihudaa zaretuppenne Simoona zaretuppe ekkidi immidosona.  <span class="verse" id="V17">17&#160;</span>Biniyaama zaretuppe Gabaa7oonanne a hentta gadeta, Gebaa7anne a hentta gadeta,  <span class="verse" id="V18">18&#160;</span>Anatootanne a hentta gadetanne Almmoonanne a hentta gadeta, muleera oiddu katamata ekkidi immidosona.  <span class="verse" id="V19">19&#160;</span>Aaroona zare qeesetu katamatinne eta hentta gadeti muleera tammanne heezza. </div><div class='p'> <span class="verse" id="V20">20&#160;</span>Attida Qahaata yarati, Leewa zare gidiyaageeti Efireema zaretu katamatuppe shaakkin ekkidosona.  <span class="verse" id="V21">21&#160;</span>Etayyo Efireema gezziyan de7iya, asa worida asi baqati biidi attiyo Sekeemanne a hentta gadeta, Gezeeranne a hentta gadeta,  <span class="verse" id="V22">22&#160;</span>Qibixaimanne a hentta gadetanne Beeti-Horoonanne a hentta gadeta, muleera oiddu katamata ekkidi immidosona.  <span class="verse" id="V23">23&#160;</span>Daana zaretuppe Elttaaqenne a hentta gadeta, Gibbatoonanne a hentta gadeta,  <span class="verse" id="V24">24&#160;</span>Ayyaaloonanne a hentta gadetanne Gaate-Rimmoonanne a hentta gadeta, muleera oiddu katamata ekkidi immidosona.  <span class="verse" id="V25">25&#160;</span>Minaase zaretu baggatuppe Taa7inaakanne a hentta gadetanne Gaate-Rimmoonanne a hentta gadeta, muleera naa77u katamata ekkidi immidosona.  <span class="verse" id="V26">26&#160;</span>Attida Qahaata yaratu katamatinne eta hentta gadeti muleera tamma. </div><div class='p'> <span class="verse" id="V27">27&#160;</span>Minaase zaretu baggatuppe asa worida asi baqati biidi attiyo, Baasaanen de7iya Golaana katamaanne a hentta gadetanne Ba7eshttaaranne a hentta gadeta, muleera naa77u katamata ekkidi, Gershshoona yara gidiya hara Leewatuyyo immidosona.  <span class="verse" id="V28">28&#160;</span>Yisaakoora zaretuppe Qishiyoonanne a hentta gadeta, Dabiraatanne a hentta gadeta,  <span class="verse" id="V29">29&#160;</span>Yarmmuutanne a hentta gadetanne Engganiimanne a hentta gadeta, muleera oiddu katamata ekkidi immidosona.  <span class="verse" id="V30">30&#160;</span>Aseera zaretuppe Mish77aalanne a hentta gadeta, Abddoonanne a hentta gadeta,  <span class="verse" id="V31">31&#160;</span>Helqqaatanne a hentta gadetanne Rahoobanne a hentta gadeta, muleera oiddu katamata ekkidi immidosona.  <span class="verse" id="V32">32&#160;</span>Hegaadankka Nifttaaleema zaretuppe asa worida asi baqati biidi attiyo Galiilan de7iya Qedeeshanne a hentta gadeta, Hammootanne a hentta gadeta, Dooranne a hentta gadetanne Qarttaananne a hentta gadeta, muleera oiddu katamata ekkidi, etayyo immidosona.  <span class="verse" id="V33">33&#160;</span>Gershshoona yaratu katamatinne eta hentta gadeti muleera tammanne heezza. </div><div class='p'> <span class="verse" id="V34">34-35&#160;</span>Attida Maraara yara gidiya Leewatuyyo Zaabiloona zaretuppe asa worida asi baqati biidi attiyo Yoqina7aamanne a hentta gadeta, Qarttanne a hentta gadeta, Diiminanne a hentta gadetanne Naahilaalanne a hentta gadeta, muleera oiddu katamata ekkidi immidosona.  <span class="verse" id="V36">36&#160;</span>Roobeela zaretuppe Beexeranne a hentta gadeta, Yahaaxanne a hentta gadeta,  <span class="verse" id="V37">37&#160;</span>Qidemootanne a hentta gadetanne Mefa7aatanne a hentta gadeta, muleera oiddu katamata ekkidi, etayyo immidosona.  <span class="verse" id="V38">38&#160;</span>Qassi Gaada zaretuppe asa worida asi baqati biidi attiyo, Gala7aaden de7iya Raamootanne a hentta gadeta, Maahinaimanne a hentta gadeta,  <span class="verse" id="V39">39&#160;</span>Haseboonanne a hentta gadetanne Yaa7izeeranne a hentta gadeta, muleera oiddu katamata ekkidi, etayyo immidosona.  <span class="verse" id="V40">40&#160;</span>Maraara yara gidiya hara Leewatuyyo shaakkin gakkida katamati muleera tammanne naa77a. </div><div class='p'> <span class="verse" id="V41">41&#160;</span>Israa7eela asai laattido biittan de7iya Leewatuyyo muleera oitamanne hosppun katamati eta hentta gadetuura de7oosona.  <span class="verse" id="V42">42&#160;</span>He katamatu ubbaa yuushuwan hentta gadeti de7oosona. </div><div class='p'> <span class="verse" id="V43">43&#160;</span>Hegaadan oottidi, GODAI eta aawatuyyo immanau caaqqido biittaa ubbaa Israa7eela asaayyo immiis; immin eti laattidi, yan de7idosona.  <span class="verse" id="V44">44&#160;</span>GODAI eta aawatuyyo caaqqidoogaadan, eta ubba baggaarakka shemppissiis. GODAI eta morkketa ubbaa etayyo aatti immido gishshau, eta morkketuppe issoinne etaara eqettanau danddayibeenna.  <span class="verse" id="V45">45&#160;</span>GODAI Israa7eela asaayyo immana giido lo77o qaalaa ubbaa poliisippe attin issoinne sa7an attibeenna. </div><ul class='tnav'>
<li><a href='index.htm'>Yaasu</a></li>
<li><a href='JOS20.htm'>&lt;</a></li>
<li><a href='JOS.htm'>21</a></li>
<li><a href='JOS22.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
