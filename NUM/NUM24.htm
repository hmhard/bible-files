<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Qoodaabaa 24</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Qoodaabaa</a></li>
<li><a href='NUM23.htm'>&lt;</a></li>
<li><a href='NUM.htm'>24</a></li>
<li><a href='NUM25.htm'>&gt;</a></li>
</ul>
<div class="main">
 
<div class='chapterlabel' id="V0"> 24</div><div class='p'> <span class="verse" id="V1">1&#160;</span>Israa7eela anjjiyoogee GODAA ufaissidoogaa Balaami be7ido wode, kase i oottidoogaadan murunnanau koyibeenna; shin ba som77uwaa bazzuwaakko zaariis.  <span class="verse" id="V2">2&#160;</span>Zaaridi xoqqu giidi xeellidi, Israa7eela asai ba zariyan zariyan dunkkaani uttidaagaa be7iis; be7in Xoossaa Ayyaanai a bolli wodhdhiis.  <span class="verse" id="V3">3&#160;</span>Wodhdhin i ba hiraagaa hagaadan yaagidi yootiis; </div><div class='q'>“Bi7oora na7aa Balaama hiraagai, </div><div class='q2'>a aifee tishshi ootti xeelliyoogaa hiraagai, </div><div class='q'> <span class="verse" id="V4">4&#160;</span>Xoossai giyoobaa siyiyaagaa hiraagai, </div><div class='q'>lichchi giidi gufannin, </div><div class='q2'>a aifee dooyettidoogaanne </div><div class='q2'>Ubbaa Danddayiya Xoossaa ajjuutaa be7iyaagaa hiraagai hagaa. </div><div class='q'> <span class="verse" id="V5">5&#160;</span>Yaaqooba zaretoo, intte dunkkaaneti, </div><div class='q'>Israa7eela asau, intte de7iyoosatikka </div><div class='q2'>aiba lo77oo! </div><div class='q'> <span class="verse" id="V6">6&#160;</span>Eti micettida wombbaadan, </div><div class='q'>shaafaa doonan de7iya ataakilttiyaa sohuwaadan, </div><div class='q2'>GODAI tokkido godare uuttaadaaninne </div><div class='q'>haattaa doonan de7iya zigaadan hanoosona. </div><div class='q'> <span class="verse" id="V7">7&#160;</span>Etau daro haattai pulttana; </div><div class='q2'>eta zerettau gidiya haattai de7ana. </div><div class='q'>Eta kawoi Kawuwaa Agaagappe gitatana; </div><div class='q2'>eta kawotettaikka bonchchettana. </div><div class='q'> <span class="verse" id="V8">8&#160;</span>Xoossai eta Gibxxeppe kessiis; </div><div class='q2'>i mino menttaadan etau de7ees. </div><div class='q'>Eti morkke kawotettaa mittana; </div><div class='q2'>eta meqettaakka liiqissana; </div><div class='q2'>eti bantta wonddafiyaa zubbiyan eta caddana. </div><div class='q'> <span class="verse" id="V9">9&#160;</span>Israa7eela asai gaammuwaadan zin77ees. </div><div class='q2'>Macca gaammeedan eta denttanau ooni xalanee? </div><div class='q'>Inttena anjjiya ubbai anjjettidaagaa gidana; </div><div class='q2'>inttena qanggiya ubbai qanggettidaagaa gidana” yaagiis. </div><div class='p'> <span class="verse" id="V10">10&#160;</span>Hegaappe guyyiyan, Baalaaqi Balaama bolli hanqquwaa eexxi kiyiis. Baalaaqi ba kushiyaa dukkidi Balaama, “Ta morkketa qangganaadan taani nena xeesaas; shin neeni ha heezzutookka eta anjjadasa.  <span class="verse" id="V11">11&#160;</span>Simmi ha77i neeni ne soo baqata; ‘Taani neeyyo darobaa woitana’ gaas; shin neeni woituwaa ekkennaadan GODAI nena diggiis” yaagiis. </div><div class='p'> <span class="verse" id="V12">12&#160;</span>Yaagin Balaami Baalaaqa zaaridi, “Neeni taakko kiittidoogeetun,  <span class="verse" id="V13">13&#160;</span>‘Baalaaqi harai atto ba birainne worqqai kumido ba kawo keettaa tau immidabaa gidiyaakkonne, GODAI yootidoogaa kanttada, lo77uwaa woikko iitaa ta sheniyan oottanau danddayikke. Taani GODAI giyoobaa xalaalaa gaana’ yaagada neeyyo yootabeikkinaayye?” yaagiis. </div><div class='s'>Balaama Wurssetta Hiraagata </div><div class='p'> <span class="verse" id="V14">14&#160;</span>Yaagidi, “Taani ha77i ta asaakko bais; shin neeni haa ya; ha asai wurssetta wodiyan ne asaa oottanabaa taani neeyyo yootana” yaagiis.  <span class="verse" id="V15">15&#160;</span>Yaagidi i ba hiraagaa hagaadan yaagidi yootiis; </div><div class='q'>“Bi7oora na7aa Balaama hiraagai, </div><div class='q2'>a aifee tishshi oottidi xeelliyoogaa hiraagai, </div><div class='q'> <span class="verse" id="V16">16&#160;</span>Xoossai giyoobaa siyiyaagaanne </div><div class='q'>Ubbaappe Xoqqiya Xoossaappe </div><div class='q2'>gidida eratettai de7iyoogaa hiraagai, </div><div class='q'>lichchi giidi gufannin, </div><div class='q2'>a aifee dooyettidoogaanne </div><div class='q2'>Ubbaa Danddayiya Xoossaa ajjuutaa be7iyaagaa hiraagai hagaa. </div><div class='q'> <span class="verse" id="V17">17&#160;</span>Taani a be7ais; shin wodee ha77a gidenna; </div><div class='q2'>taani a xeellais; shin matan gidenna. </div><div class='q'>Yaaqooba zariyaappe xoolinttee kiyana. </div><div class='q2'>Israa7eelappe kawotaa xam77ai kiyana. </div><div class='q'>Moo7aaba asaa som77uwaa i gaacci qolana. </div><div class='q2'>Seeta asaa ubbaa huuphiyaa i kinchchana. </div><div class='q'> <span class="verse" id="V18">18&#160;</span>Eedoomi xoonettana; </div><div class='q2'>a morkkee Se7iirikka xoonettana; </div><div class='q'>shin Israa7eeli minni minnidi baana. </div><div class='q'> <span class="verse" id="V19">19&#160;</span>Yaaqoobappe haariyaagee kiyana; </div><div class='q2'>kiyidi eta kataman paxa attidaageeta xaissana” yaagiis. </div><div class='p'> <span class="verse" id="V20">20&#160;</span>Hegaappe guyyiyan, Balaami Amaaleeqa asata be7idi, ba hiraagaa hagaadan yaagidi yootiis; </div><div class='q'>“Kawotettatu giddon Amaaleeqi koiro; </div><div class='q2'>shin eta wurssettai xayo” yaagiis. </div><div class='p'> <span class="verse" id="V21">21&#160;</span>Qassi Balaami Qeena asata be7idi, ba hiraagaa hagaadan yaagidi yootiis; </div><div class='q'>“Intte de7iyo sohoi saro soho gidees; </div><div class='q2'>intte keettai zaallaa bollan keexettiis. </div><div class='q'> <span class="verse" id="V22">22&#160;</span>SHin Asooreti inttena omooddiyo wode, </div><div class='q2'>intte Qeena asati xayana” yaagiis. </div><div class='p'> <span class="verse" id="V23">23&#160;</span>Hegaappe guyyiyan, Balaami ba hiraagaa hagaadan yaagidi yootiis; </div><div class='q'>“Aayye7ana! </div><div class='q'>Xoossai hagaa oottiyo wode </div><div class='q2'>ooni de7ana danddayii? </div><div class='q'> <span class="verse" id="V24">24&#160;</span>Markkabeti Kitiima haruuruwaappe yaana; </div><div class='q2'>eti Asooretanne Ebeerata huqqunnana; </div><div class='q'>shin qassi etikka xayana” yaagiis. </div><div class='p'> <span class="verse" id="V25">25&#160;</span>Hegaappe guyyiyan, Balaami denddidi, ba soo simmiis; Baalaaqikka ba ogiyaa biis. </div><ul class='tnav'>
<li><a href='index.htm'>Qoodaabaa</a></li>
<li><a href='NUM23.htm'>&lt;</a></li>
<li><a href='NUM.htm'>24</a></li>
<li><a href='NUM25.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
