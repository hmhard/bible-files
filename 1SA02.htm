<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Sameela Maxaafaa Koiruwaa 2</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Sameela Maxaafaa Koiruwaa</a></li>
<li><a href='1SA01.htm'>&lt;</a></li>
<li><a href='1SA.htm'>2</a></li>
<li><a href='1SA03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Haanni Woosaa </div><div class='p'> <span class="verse" id="V1">1&#160;</span>Haanna hagaadan yaagada woossaasu; </div><div class='q'>“Ta wozanai GODAN ufaittees; </div><div class='q2'>GODAN ta wolqqai dariis. </div><div class='q'>Ta morkketu bollan taani ceeqettada haasayais; </div><div class='q2'>GODAI tana ashshido gishshau, taani ufaittais. </div><div class='q'> <span class="verse" id="V2">2&#160;</span>GODAA mala geeshshi issoinne baawa; </div><div class='q2'>a mali issoinne baawa. </div><div class='q'>Nu Xoossaappe attin, </div><div class='q2'>hara attiyo wogga Zaalli baawa. </div><div class='b'> &#160; </div><div class='q'> <span class="verse" id="V3">3&#160;</span>“Otoro haasayaa aggite; </div><div class='q2'>otoro qaalai intte doonaappe kiyoppo. </div><div class='q'>Aissi giikko, GODAI eriya Xoossaa; </div><div class='q2'>asa ooso i yiggi xeellees. </div><div class='b'> &#160; </div><div class='q'> <span class="verse" id="V4">4&#160;</span>“Olanchchatu wonddafee meqqiis; </div><div class='q2'>shin xubettidaageeti wolqqaa gixxidosona. </div><div class='q'> <span class="verse" id="V5">5&#160;</span>Kalli uttidaageeti namisettidi, </div><div class='q'>qumau keraa oottoosona; </div><div class='q2'>shin namisetti uttidaageeti ha77i kallidosona. </div><div class='q'>Mainiyaa laappun naata yelaasu; </div><div class='q2'>shin cora naata yelidaara daafuraasu. </div><div class='b'> &#160; </div><div class='q'> <span class="verse" id="V6">6&#160;</span>“GODAI woreesinne pattees; </div><div class='q2'>qassi i duge Si7ooliyan yeggeesinne pude kessees. </div><div class='q'> <span class="verse" id="V7">7&#160;</span>GODAI manqqetteesinne dureyees; </div><div class='q2'>qassi i ziqqisseesinne xoqqissees. </div><div class='q'> <span class="verse" id="V8">8&#160;</span>I hiyyeesata buhiyaappe denttees. </div><div class='q'>Metootanchchatakka bidinttaa pituwaappe denttees; </div><div class='q2'>denttidi eta halaqatuura utissees; </div><div class='q2'>eta bonchcho araataa laatissees. </div><div class='b'> &#160; </div><div class='q'>“Aissi giikko, biittaa baasoti GODAASSA; </div><div class='q2'>i eta bollan sa7aa essiis. </div><div class='q'> <span class="verse" id="V9">9&#160;</span>I Xoossaa asatu gediyaa naagees; </div><div class='q2'>shin iitata i xuman co77u oottana. </div><div class='q'>Asi ba wolqqan xoonenna; </div><div class='q'> <span class="verse" id="V10">10&#160;</span>GODAARA eqettiyaageeti liiqana. </div><div class='q'>GODAI saluwaappe eta bolli dadadan guummana; </div><div class='q2'>GODAI sa7an de7iyaageeta ubbaa pirddana. </div><div class='q'>I ba kawuwaayyo wolqqaa immana; </div><div class='q2'>i ba tiyidoogaayyo xoonuwaa immana” </div><div class='m'>yaagada woossaasu. </div><div class='p'> <span class="verse" id="V11">11&#160;</span>Hegaappe guyyiyan, Elqqaani Raaman de7iya ba soo biis; shin na7ai Sameeli qeesiyaa Eelappe garssaara GODAAYYO oottees. </div><div class='s'>Eela Attuma Naata Iitata </div><div class='p'> <span class="verse" id="V12">12&#160;</span>Eela attuma naati iita asata; eti GODAA erokkona,  <span class="verse" id="V13">13&#160;</span>woikko yarshshuwaa immiya asaayyo qeeseti oottiyo wogaa naagokkona. Hegeenne, asi yarshshuwaa yarshshiyo wode, qeesiyaa ashkkarai heezzu achcha birata sirinttaa ekkees; ekkidi ashoi biron porshshishin,  <span class="verse" id="V14">14&#160;</span>doissiyo wogga otuwan woikko keriyan he sirinttaa yeddidi, sirinttai oiqqi kessiyo ai qommo asho gidikkonne efiidi, qeesiyaayyo immees. Yarshsho yarshshanau Seelo yiya Israa7eela asaa ubbaa eti hagaadan oottoosona.  <span class="verse" id="V15">15&#160;</span>Qassi modhdhuwaa yarshshiyoosan xuugganaappe kasetidi, qeesiyaa ashkkarai yarshshuwaa yarshshiya bitaniyaakko biidi, “Qeesee qayye ashoppe attin, doisa asho neeppe ekkenna gishshau, ayyo xiixxanau amarida ashuwaa hamma” yaagees. </div><div class='p'> <span class="verse" id="V16">16&#160;</span>Yaagin bitanee zaaridi, “Wogaadan qeeseti modhdhuwaa koiro xuuggona; hegaappe guyyiyan, neeni koyiyoogaa ekka” yaagees; yaagikko qeesiyaa ashkkarai, “CHii; taayyo ha77i imma; shin neeni diggikko, taani neeppe wolqqan ekkana” yaagees. </div><div class='p'> <span class="verse" id="V17">17&#160;</span>GODAU immiyo yarshshuwaa Eela naati karido gishshau, eta nagarai GODAA sinttan keehi dariis. </div><div class='s'>Na7aa Sameela </div><div class='p'> <span class="verse" id="V18">18&#160;</span>SHin Sameeli na7atettan de7iiddi, liinuwaa giyo kiriyaappe dadettida eefuude giyo maayuwaa maayidi, GODAAYYO oottees.  <span class="verse" id="V19">19&#160;</span>Sameela aayyiyaa laittan laittan guutta qoliyaa giigissada, laittaa yarshshuwaa yarshshanau ba keettaawaara baidda Sameelayyo ekkada bausu.  <span class="verse" id="V20">20&#160;</span>Bin Eeli Elqqaananne a keettaayyiyo, “Ne keettaayyiyaa GODAAYYO immido na7aa gishshaa GODAI neeyyo ha maccaasen hara naata immo” yaagidi anjjees; yaatin, eti bantta soo simmoosona.  <span class="verse" id="V21">21&#160;</span>GODAI Haanno anjjin, shahaarada heezzu attuma naatanne naa77u macca naata yelaasu. Na7ai Sameeli GODAA sinttan dicciis. </div><div class='s'>Eelanne A Naata </div><div class='p'> <span class="verse" id="V22">22&#160;</span>Eeli keehippe ceeggiis. A naati Israa7eela asaa ubbaa bolli oottido ubbabaanne qassi Xoossaa Dunkkaaniyaa penggiyan GODAAYYO oottiya maccaasatuura zin77idoogaa siyiis.  <span class="verse" id="V23">23&#160;</span>Siyidi eta, “Intte hagaa malabaa aissi ootteetii? Intte iita oosuwaa taani asa ubbaappe siyais.  <span class="verse" id="V24">24&#160;</span>Ta naatoo, hagaa aggite; GODAA asai inttena giyoobaa taani siyidoogee lo77obaa gidenna.  <span class="verse" id="V25">25&#160;</span>Issi asi asa naaqqikko, Xoossai au gaannatana; shin asi GODAA naaqqikko, oonee ayyo gaannatanai?” yaagiis. </div><div class='p'>GODAI, “Taani eta worana” giido gishshau, eti bantta aawaa seeraa siyennan ixxidosona. </div><div class='p'> <span class="verse" id="V26">26&#160;</span>Na7ai Sameeli GODAA sinttaaninne asaa sinttan dicciisinne sabettiis. </div><div class='s'>Eela So Asaa Bolli Odettida Hiraagaa </div><div class='p'> <span class="verse" id="V27">27&#160;</span>Issi gallassi Xoossaa asi Eelakko yiidi a, “GODAI hagaadan yaagees; ‘Ne maizza aawai Aarooninne a so asai Gibxxen kawuwaa ailletettan de7iyo wode, taani etayyo qonccaas.  <span class="verse" id="V28">28&#160;</span>Qonccada Aarooni ta yarshshiyoosaa pude kiyana mala, ixaanaa cuwayana malanne ta sinttan eefuudiyaa maayana mala, taayyo qeese oottada Israa7eela zaretu ubbaappe a dooraas. Qassi Israa7eela asai taman yarshshiyo yarshsho ubbaa taani ne aawaa zariyaayyo immaas.  <span class="verse" id="V29">29&#160;</span>Taani ta de7iyoosaa shiishshana mala azazido ta yarshshuwaanne immiyoobaa intte aissi yedhdhi kaa7eetii? Ta asai Israa7eeli, taayyo shiishshido yarshsho ubbaappe murutiyaagaa intteyyo miidi orddiyoogan, neeni ne naata taappe aattada aissi bonchchadii?’ yaagees. </div><div class='p'> <span class="verse" id="V30">30&#160;</span>“Hegaa gishshau, Israa7eela Xoossai hagaadan yaagees; ‘ “Ne zareenne ne aawaa zaree merinau taayyo oottana” gaas; shin ha77i, hegee taappe haakko! Tana bonchchiyaageeta taani bonchchana; tana kariyaageeta taani kaushshana.  <span class="verse" id="V31">31&#160;</span>Ne zariyan asi ceeggenna mala, taani ne wolqqaanne ne aawaa zariyaa wolqqaa xaissiyo gallassati yaana.  <span class="verse" id="V32">32&#160;</span>Neeni metootana; taani Israa7eela asaayyo immiyo anjjuwaa be7ada neeni qanaatana; shin ne zariyan ceeggana asi ooninne baawa.  <span class="verse" id="V33">33&#160;</span>Taani ta yarshshiyoosaappe xaissenna asi de7ikko, a gaasuwan ne aifee afuxxiiddi qooqananne ne wozanaikka mishuwaa xuugettana; ne daro zeretta ubbai yelagatettan de7iiddi haiqqana. </div><div class='p'> <span class="verse" id="V34">34&#160;</span>“ ‘Ne naati naa77ai Hofiniininne Piinihaasi issi gallassi haiqqana; hegee neeyyo malaata gidana.  <span class="verse" id="V35">35&#160;</span>Taani taayyo ammanettiya qeesiyaa, ta wozanaadaaninne ta qofaadan oottiyaagaa denttana; taani a zareti de7i be7anaadan oottana; taani doorido kawuwaa sinttan eti ubba wode oottana.  <span class="verse" id="V36">36&#160;</span>Ne zariyan attida ubbai guutta miishsha woikko baso oitta woossanau yiidi, a sinttan gufannidi, “Taani oitta maana mala, qeesetuppe issuwaa sohuwaa malan tana wottarkkii” yaagana’ yaagees” yaagiis. </div><ul class='tnav'>
<li><a href='index.htm'>Sameela Maxaafaa Koiruwaa</a></li>
<li><a href='1SA01.htm'>&lt;</a></li>
<li><a href='1SA.htm'>2</a></li>
<li><a href='1SA03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
