<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Iyyooba Maxaafaa 26</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB25.htm'>&lt;</a></li>
<li><a href='JOB.htm'>26</a></li>
<li><a href='JOB27.htm'>&gt;</a></li>
</ul>
<div class="main">
 
<div class='chapterlabel' id="V0"> 26</div><div class='s'>Iyyoobi Gidduwaara Kilppayees </div><div class='p'> <span class="verse" id="V1">1&#160;</span>Yaagin Iyyoobi hagaadan yaagidi zaariis;  <span class="verse" id="V2">2&#160;</span>“Wolqqi bainna asa neeni aiba maado maaddadii! Daafurida qeeseta neeni aiba ashetta ashshadii!  <span class="verse" id="V3">3&#160;</span>Aadhdhida eratettai bainnaagaa aiba zore zoradii! Ai keena gita eratettaa qonccissadii!  <span class="verse" id="V4">4&#160;</span>Neeni ha qaalaa haasayanaadan nena oonee maaddidai? Qassi hagaadan haasayanau nena denttettidaagee o ayyaanee?” yaagiis. </div><div class='s'>Bilddaadi Ba Haasayaa Wurssees </div><div class='p'> <span class="verse" id="V5">5&#160;</span>Yaagin Bilddaadi, “Haiqqidaageetu moitilleti biittaappe garssa baggaara haattaa giddon kokkoroosona.  <span class="verse" id="V6">6&#160;</span>Xoossaa sinttan Si7ooleekka qoncce; aibinne a genttanau danddayenna.  <span class="verse" id="V7">7&#160;</span>Xoossai huuphessa bagga salota micciis; sa7aakka aibakko bainnasan kaqqiis.  <span class="verse" id="V8">8&#160;</span>I shaaratun haattaa kunttees; kunttin haattaa deexuwan shaarati daakettokkona.  <span class="verse" id="V9">9&#160;</span>Goobanida aginaa i ba shaaran kammees.  <span class="verse" id="V10">10&#160;</span>Poo7uwaa xumaappe shaakkanau, saloi sa7aara danttettiyoosan qammainne gallassai laamettiyo zawaa Xoossai essees.  <span class="verse" id="V11">11&#160;</span>I seeriyo wode, salotu tuuqeti dagamau kokkoroosona.  <span class="verse" id="V12">12&#160;</span>Ba wolqqan abbaa co77u oottiis; ba akeekan Ra7aaba giyo miimminttiyaa xaissiis.  <span class="verse" id="V13">13&#160;</span>I shemppiyo shemppuwan saloti geeyidosona; a kusheekka xonggettiya shooshshaa woriis.  <span class="verse" id="V14">14&#160;</span>Hageeti ubbai Xoossai oottido oosotuppe amaridaageeta; nuuni siyoogee saasuketta xalaala. Yaatin, a wolqqaa gitatettaa akeekanau danddayiyai oonee?” yaagiis. </div><ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB25.htm'>&lt;</a></li>
<li><a href='JOB.htm'>26</a></li>
<li><a href='JOB27.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
