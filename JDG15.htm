<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Daannatu Maxaafaa 15</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Daannatu Maxaafaa</a></li>
<li><a href='JDG14.htm'>&lt;</a></li>
<li><a href='JDG.htm'>15</a></li>
<li><a href='JDG16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='p'> <span class="verse" id="V1">1&#160;</span>Guuttaa takkishin, gisttiyaa cakkiyo wode, Samssooni ba machchiyo be7anau issi anqqara deeshshaa ekkidi biis; biidi i aawaa, “Taani ta machchiyaa de7iyo kifiliyaa gelanau koyais” yaagiis. </div><div class='p'>SHin i gelennaadan, i aawai diggiis.  <span class="verse" id="V2">2&#160;</span>I aawai Samssoona, “Neeni o ubba ixxidabaa milatin, ne miiziyaayyo immaas. SHin i kaalo michchiyaa ippekka aadhdha lo77o; i gishshaa o ekka” yaagiis. </div><div class='p'> <span class="verse" id="V3">3&#160;</span>Yaagin Samssooni etau, “Ha77i simmi Pilisxxeema biittaa asaa bolli taani iitabaa oottikko, mooranchcha gidikke” yaagiis.  <span class="verse" id="V4">4&#160;</span>Yaagidi biidi, heezzu xeetu worakanata oiqqiis; oiqqidi naa77aa naa77aa goinaa issippe gattidi, goinatuppe gidduwan yiicettida xomppiyaa wottidi qachchiis.  <span class="verse" id="V5">5&#160;</span>Hegaappe guyyiyan, yiicettida xomppiyan tamaa oittidi, biron cakettibeenna Pilisxxeema asaa kattaa giddo worakanata yeddiis; yeddidi cakettida kattaa, equwan de7iya kattaa, woiniyaa turatanne wogaraa xuuggiis. </div><div class='p'> <span class="verse" id="V6">6&#160;</span>Pilisxxeemati, “Hagaa oottidai oonee?” yaagidi oichchidosona. </div><div class='p'>Oichchin asai, “Samssooni oottiis; aissi giikko, Timina asa gidiya a bolloi, a machchiyo a miiziyaayyo immido gishshaassa” yaagiis. Yaagin Pilisxxeemati biidi, onne i aawaa taman xuuggidosona. </div><div class='p'> <span class="verse" id="V7">7&#160;</span>Xuuggin Samssooni etau, “Intte hegaa oottido gishshau, haluwaa kessennan aggikke” yaagiis.  <span class="verse" id="V8">8&#160;</span>Yaagidi eta wolqqaama shochchaa shocidi, darota woriis. Hegaappe guyyiyan biidi, Exaama giyo sohuwan de7iya zaallaa kooppuwaa giddon gam77iis. </div><div class='s'>Samssooni Pilisxxeemata Xooniis </div><div class='p'> <span class="verse" id="V9">9&#160;</span>Hegaappe guyyiyan, Pilisxxeema asai yiidi, Yihudan dunkkaaniis; dunkkaanidi Leeha giyo katamaa oliis.  <span class="verse" id="V10">10&#160;</span>Yihudaa asai eta, “Aibissi nuna olanau yiidetii?” yaagidi oichchiis. </div><div class='p'>Oichchin eti, “Nuuni Samssoona oikki qachchanaunne i nu bolli oottidoogaadan a bolli oottanau yiida” yaagidi zaaridosona.  <span class="verse" id="V11">11&#160;</span>Yaatin, Yihudaappe heezzu sha7u asati Exaama giyo sohuwan de7iya zaallaa kooppuwaa biidi Samssoona, “Nuna haariyaageeti Pilisxxeema asata gidiyoogaa erikkiiyye? Yaatin, nu bolli hagaa aiba palabaa oottai?” yaagidosona. </div><div class='p'>Yaagin i zaaridi, “Eti ta bolli oottidoogaadan, taanikka eta bolli oottaas” yaagiis. </div><div class='p'> <span class="verse" id="V12">12&#160;</span>Etikka zaarettidi, “Nuuni hagaa yiidoogee nena qachchidi, Pilisxxeematussi aattidi immanaassa” yaagidosona. </div><div class='p'>Yaagin Samssooni eta, “Intte intte huuphen tana worennaadan caaqqite” yaagiis. </div><div class='p'> <span class="verse" id="V13">13&#160;</span>Yaagin eti, “Eeno, nuuni nena qachchidi, etau aattidi immanaappe attin, worokko” yaagidi au zaaridosona. Hegaappe guyyiyan, naa77u ooratta wodoruwan qachchidi, zaallaa kooppuwaappe kessidi efiidosona. </div><div class='p'> <span class="verse" id="V14">14&#160;</span>Samssooni Leeha biido wode, Pilisxxeema asati wocamiiddi, aara gaittanau yiidosona. Yin GODAA Ayyaanai a bolli wolqqappe wodhdhiis; wodhdhin a kushiyaa qachchi wottido wodoruwaa, shaloi tamaa be7idi duuxxiyoogaadan, duuteretti yeggiis.  <span class="verse" id="V15">15&#160;</span>Yaatidi mata wode haiqqida issi hariyaa gappataa demmi ekkidi, an sha7u asaa woriis.  <span class="verse" id="V16">16&#160;</span>Woridi Samssooni hagaadan yaagiis; </div><div class='q'>“Hariyaa gappatan taani </div><div class='q2'>ahaa bollan ahaa dooraas. </div><div class='q'>Hariyaa gappatan sha7u asaa woraas” </div><div class='m'>yaagiis.  <span class="verse" id="V17">17&#160;</span>Haasayiyoogaa wurssidoogaappe guyyiyan, ba oikkido gappataa kushiyaappe oliis; olidi he sohuwaa Raamaati-Leeha<a href="#FN1" class="notemark">3<span class="popup"> Raamaati-Leeha: Ha sunttaa birshshettai “Gappataa Keraa” giyoogaa.</span></a> yaagidi sunttiis. </div><div class='p'> <span class="verse" id="V18">18&#160;</span>Hegaappe guyyiyan, Samssooni keehippe saamettidi, GODAASSI waassiiddi, “Neeni hagaa mala gita xoonuwaa taassi ne ashkkaraassi immadasa. Yaatin, taani ha77i saamuwan haiqqoo? Qassi ha qaxxarettibeennaageetu kushiyan kunddoo?” yaagidi waassiis.  <span class="verse" id="V19">19&#160;</span>Yaagin Xoossai Leehan de7iya biittaa phalqqin, appe haattai kiyiis. Samssooni he haattaappe uyidi alido gishshau, ayyo shemppoi simmiis. Yaatin, he sohuwaa Aini-Haqqoore<a href="#FN2" class="notemark">4<span class="popup"> Aini-Haqqoore: Ha sunttaa birshshettai “Waassiyaagaa Pulttuwaa” giyoogaa.</span></a> yaagidi sunttiis. Hegee hachchi gakkanaassi Leehan de7ees. </div><div class='p'> <span class="verse" id="V20">20&#160;</span>Pilisxxeema asai biittaa haarido wode, Samssooni Israa7eelan laatamu laittau pirddiya daanna gidiis. </div><ul class='tnav'>
<li><a href='index.htm'>Daannatu Maxaafaa</a></li>
<li><a href='JDG14.htm'>&lt;</a></li>
<li><a href='JDG.htm'>15</a></li>
<li><a href='JDG16.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">3</span><a class="notebackref" href="#V17">15:17</a>
 <span class="ft">Raamaati-Leeha: Ha sunttaa birshshettai “Gappataa Keraa” giyoogaa.</span></p>
<p class="f" id="FN2"><span class="notemark">4</span><a class="notebackref" href="#V19">15:19</a>
 <span class="ft">Aini-Haqqoore: Ha sunttaa birshshettai “Waassiyaagaa Pulttuwaa” giyoogaa.</span></p>

<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
