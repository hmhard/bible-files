<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Hizqqeela 19</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Hizqqeela</a></li>
<li><a href='EZK18.htm'>&lt;</a></li>
<li><a href='EZK.htm'>19</a></li>
<li><a href='EZK20.htm'>&gt;</a></li>
</ul>
<div class="main">
 
<div class='chapterlabel' id="V0"> 19</div><div class='s'>Zilaassaa </div><div class='p'> <span class="verse" id="V1">1&#160;</span>GODAI Hizqqeela, “Israa7eela halaqatuyyo hagaadan yaagada zilaala; </div><div class='q'> <span class="verse" id="V2">2&#160;</span>‘Intte aayyiyaa gaammotu giddon </div><div class='q2'>a aiba gaammoo! </div><div class='q'>Yelaga gaammotu giddon gisada, </div><div class='q2'>ba marata dichchaasu. </div><div class='q'> <span class="verse" id="V3">3&#160;</span>A ba maratuppe issuwaa dichchin, </div><div class='q2'>wodala gaammo kiyiis. </div><div class='q'>I shankkaa tamaaridi, asaa miis. </div><div class='q'> <span class="verse" id="V4">4&#160;</span>Kawotettati ubbai abaa siyidi, </div><div class='q2'>ollan a gelissidi oiqqidosona. </div><div class='q'>Eti a hinggittan goochchidi, </div><div class='q2'>Gibxxe biitti efiidosona. </div><div class='q'> <span class="verse" id="V5">5&#160;</span>“ ‘A aayyiyaa naagoogee polettennan ixxin, </div><div class='q'>hidootai xayidoogaa be7ada, </div><div class='q2'>ba maratuppe naa77anttuwaa dichchada, </div><div class='q'>wodala gaammo kessaasu. </div><div class='q'> <span class="verse" id="V6">6&#160;</span>I wodala gaammo gididi, </div><div class='q'>hara gaammotu giddon </div><div class='q2'>yaanne haanne simerettiis. </div><div class='q'>I shankkaa tamaaridi, asaa miis. </div><div class='q'> <span class="verse" id="V7">7&#160;</span>I eta wolqqaama qatuwaa mentterettidi, </div><div class='q2'>katamaakka bashshiis. </div><div class='q'>Biittainne biittan de7iya asai ubbai </div><div class='q2'>a gudettan shabbirettiis. </div><div class='q'> <span class="verse" id="V8">8&#160;</span>Yuushuwan de7iya kawotettati ubbai </div><div class='q2'>a oiqqanau piriyaa yeggidosona. </div><div class='q'>Bantta gitiyaakka miccidosona; </div><div class='q2'>bantta ollan a oiqqidosona. </div><div class='q'> <span class="verse" id="V9">9&#160;</span>Eti bantta hinggittan a goochchidi, </div><div class='q'>koottadan giigida guutta keettan yeggidi, </div><div class='q2'>Baabiloone kawuwaakko efiidosona. </div><div class='q'>Naa77antto a gudettai Israa7eela deretun siyettennaadan, </div><div class='q2'>eti a qasho keettaa gelissidosona. </div><div class='q'> <span class="verse" id="V10">10&#160;</span>“ ‘Ne aayyiyaa haattaa doonan </div><div class='q2'>tokettida woiniyaa turaa mala. </div><div class='q'>Daro haattai de7iyo gishshau, </div><div class='q2'>he woiniyaa turai aifiyaa darxxaxxi uttiis; </div><div class='q'>qassi daro maratuura de7ees. </div><div class='q'> <span class="verse" id="V11">11&#160;</span>A maratuppe minniyaagee </div><div class='q2'>haariyaageetu xam77aa gidiis. </div><div class='q'>A marai gita maratuppe aduqqidi, </div><div class='q2'>bollau aadhdhiis. </div><div class='q'>Ba maratu coratettaaninne </div><div class='q2'>xoqqatettan bollaara beettiis. </div><div class='q'> <span class="verse" id="V12">12&#160;</span>SHin he turai hanqquwan shodettidi, </div><div class='q2'>biittan olettiis. </div><div class='q'>Arshsho carkkoi a aifiyaa melissiis; </div><div class='q2'>a mino marai melin, tamai miis. </div><div class='q'> <span class="verse" id="V13">13&#160;</span>Ha77i qassi i haatti bainna </div><div class='q2'>mela bazzuwan tokettiis. </div><div class='q'> <span class="verse" id="V14">14&#160;</span>Tamai a maratuppe issuwaa oiqqidi, </div><div class='q2'>a aifiyaarakka dippi oottidi miis. </div><div class='q'>Yaatin, kawotaa xam77a gidiya </div><div class='q2'>ai mino marikka a bollan attibeenna. </div><div class='p'>“ ‘Hagee yeeho zilaassa; hagaa zilaassadan go7ettanau bessees’ yaaga” yaagiis. </div><ul class='tnav'>
<li><a href='index.htm'>Hizqqeela</a></li>
<li><a href='EZK18.htm'>&lt;</a></li>
<li><a href='EZK.htm'>19</a></li>
<li><a href='EZK20.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
