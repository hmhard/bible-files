<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Qoodaabaa 26</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Qoodaabaa</a></li>
<li><a href='NUM25.htm'>&lt;</a></li>
<li><a href='NUM.htm'>26</a></li>
<li><a href='NUM27.htm'>&gt;</a></li>
</ul>
<div class="main">
 
<div class='chapterlabel' id="V0"> 26</div><div class='s'>Naa77antto Israa7eela Asaa Qoodaabaa </div><div class='p'> <span class="verse" id="V1">1&#160;</span>Boshaappe guyyiyan, GODAI Muusanne qeesiyaa Aaroona na7aa El77aazara,  <span class="verse" id="V2">2&#160;</span>“Yelettoosappe laatamu laittanne hegaappe bollaara de7iya Israa7eelata, olau baanau danddayiyaageeta ubbata, eta keettan keettan qoodite” yaagiis. </div><div class='p'> <span class="verse" id="V3">3&#160;</span>Yaagin Muuseenne qeesee El77aazari Yorddaanoosa SHaafaappe hefintta baggaara, Yarkko matan, Moo7aaba Dembban etaara haasayiiddi,  <span class="verse" id="V4">4&#160;</span>“GODAI Muusa azazidoogaadan, yelettoosappe laatamu laittanne hegaappe bollaara de7iya asaa qoodite” yaagidosona. </div><div class='p'>Gibxxeppe kiyida Israa7eelati hageeta: </div><div class='p'> <span class="verse" id="V5">5&#160;</span>Israa7eela baira na7aa Roobeela zareti: Hanooka yarata, Paalu yarata,  <span class="verse" id="V6">6&#160;</span>Hexiroona yaratanne Karmma yarata.  <span class="verse" id="V7">7&#160;</span>Hageeti Roobeela zareta; eti muleera 43,730.  <span class="verse" id="V8">8&#160;</span>Paalu na7ai Eli7aaba;  <span class="verse" id="V9">9&#160;</span>Eli7aaba attuma naati Nemu7eela, Daataananne Abiiraama; ha Daataaninne Abiiraami maabarai dooridoogeeta. Eti Qoraahaaranne a kaalliyaageetuura zuppetidi, Muuse bolli, Aaroona bollinne GODAA bolli makkalidosona.  <span class="verse" id="V10">10&#160;</span>Biittai dooyettidi, eta Qoraahaara issippe mittiis; eta kaalliya naa77u xeetanne ishatamu asaa tamai min haiqqidosona. Yaatin eti asi be7idi duuxxiyo malaata gididosona.  <span class="verse" id="V11">11&#160;</span>SHin Qoraaha attuma naati he gallassi haiqqibookkona. </div><div class='p'> <span class="verse" id="V12">12&#160;</span>Simoona zareti bantta yaran yaran: Nemu7eela yarata, Yaamiina yarata, Yaakiina yarata,  <span class="verse" id="V13">13&#160;</span>Zaraaha yaratanne SHaa7ula yarata.  <span class="verse" id="V14">14&#160;</span>Hageeti Simoona zareta; eti muleera 22,200. </div><div class='p'> <span class="verse" id="V15">15&#160;</span>Gaada zareti bantta yaran yaran: Xafoona yarata, Hagga yarata, SHuuna yarata,  <span class="verse" id="V16">16&#160;</span>Oozina yarata, Eera yarata,  <span class="verse" id="V17">17&#160;</span>Arooda yaratanne Ar77eela yarata.  <span class="verse" id="V18">18&#160;</span>Hageeti Gaada zareta; eti muleera 40,500. </div><div class='p'> <span class="verse" id="V19">19&#160;</span>Yihudaa attuma naati Eeranne Oonaana; shin eti Kanaane biittan haiqqidosona.  <span class="verse" id="V20">20&#160;</span>Yihudaa zareti bantta yaran yaran: SHeela yarata, Paareesa yaratanne Zaraaha yarata.  <span class="verse" id="V21">21&#160;</span>Paareesa zareti Hexiroona yaratanne Hamuula yarata.  <span class="verse" id="V22">22&#160;</span>Hageeti Yihudaa zareta; eti muleera 76,500. </div><div class='p'> <span class="verse" id="V23">23&#160;</span>Yisaakoora zareti bantta yaran yaran: Tolaa7a yarata, Puuwa yarata,  <span class="verse" id="V24">24&#160;</span>Yaashuuba yaratanne SHimiroona yarata.  <span class="verse" id="V25">25&#160;</span>Hageeti Yisaakoora zareta; eti muleera 64,300. </div><div class='p'> <span class="verse" id="V26">26&#160;</span>Zaabiloona zareti bantta yaran yaran: Sereeda yarata, Eloona yaratanne Yaahila7eela yarata.  <span class="verse" id="V27">27&#160;</span>Hageeti Zaabiloona zareta; eti muleera 60,500. </div><div class='p'> <span class="verse" id="V28">28&#160;</span>Minaasenne Efireema aawaa Yooseefa zareti hagaappe kaallidi xaafettidosona.  <span class="verse" id="V29">29&#160;</span>Minaase zareti Minaase na7aa Maakiira yarata, Maakiira na7aa Gala7aade yaratanne Gala7aade naatu yarata.  <span class="verse" id="V30">30&#160;</span>Gala7aade zareti I7eezera yarata, Heleeqa yarata,  <span class="verse" id="V31">31&#160;</span>Asiri7eela yarata, SHekeema yarata,  <span class="verse" id="V32">32&#160;</span>SHamidaa7a yaratanne Hefeera yarata.  <span class="verse" id="V33">33&#160;</span>Hefeera na7ai Xalofihaadi macca naatu xalaalaa yeliis; ayyo attuma na7i baawa. Xalofihaada macca naatu sunttai Maahilo, No7o, Hoogilo, Milkkonne Tirxxo.  <span class="verse" id="V34">34&#160;</span>Hageeti Minaase zareta; eti muleera 52,700. </div><div class='p'> <span class="verse" id="V35">35&#160;</span>Efireema zareti bantta yaran yaran: SHutelaaha yarata, Bekeera yarata, Tahaana yaratanne  <span class="verse" id="V36">36&#160;</span>SHutelaaha na7aa Eraana yarata.  <span class="verse" id="V37">37&#160;</span>Hageeti Efireema zareta; eti muleera 32,500. Yooseefa zareti bantta yaran yaran hegeeta. </div><div class='p'> <span class="verse" id="V38">38&#160;</span>Biniyaama zareti bantta yaran yaran: Belaa7a yarata, Ashibeela yarata, Ahiraama yarata,  <span class="verse" id="V39">39&#160;</span>SHafufaama yarata, Hufaama yarata,  <span class="verse" id="V40">40&#160;</span>Belaa7a na7aa Arada yaratanne Belaa7a na7aa Naa7imaana yarata.  <span class="verse" id="V41">41&#160;</span>Hageeti Biniyaama zareta; eti muleera 45,600. </div><div class='p'> <span class="verse" id="V42">42&#160;</span>Daana zareti SHuhaama yarata.  <span class="verse" id="V43">43&#160;</span>SHuhaama yarati muleera 64,400. </div><div class='p'> <span class="verse" id="V44">44&#160;</span>Aseera zareti bantta yaran yaran: Yimina yarata, Yishiwaaha yarata, Barii7a yarata,  <span class="verse" id="V45">45&#160;</span>Barii7a na7aa Hebeera yaratanne Barii7a na7aa Malkki7eela yarata.  <span class="verse" id="V46">46&#160;</span>Aseerau Seraaho giyo macca na7iyaa de7ausu.  <span class="verse" id="V47">47&#160;</span>Hageeti Aseera zareta; eti muleera 53,400. </div><div class='p'> <span class="verse" id="V48">48&#160;</span>Nifttaaleema zareti bantta yaran yaran: Yaa7izi7eela yarata, Guuna yarata,  <span class="verse" id="V49">49&#160;</span>Yexeera yaratanne SHilleema yarata.  <span class="verse" id="V50">50&#160;</span>Hageeti Nifttaaleema zareta; eti muleera 45,400. </div><div class='p'> <span class="verse" id="V51">51&#160;</span>Qoodettida Israa7eela attuma asai muleera 601,730. </div><div class='p'> <span class="verse" id="V52">52&#160;</span>Qassikka GODAI Muusa,  <span class="verse" id="V53">53&#160;</span>“Ha zaretuyyo eta sunttaa sunttaa qoodaadan biittai shaahettidi, laata gididi etau imetto.  <span class="verse" id="V54">54&#160;</span>Qoodan coratuyyo eta coratettaa keenaa, qoodan guuttatuyyo eta guuttatettaa keenaa shaakkada imma. Ubbaikka xaafettida bantta qoodaa keenaa keenaa ekkona.  <span class="verse" id="V55">55&#160;</span>SHin biittai saaman shaahetto; issi issi zaree laattiyo biittai eta aawaa zariyaa sunttaadan gido.  <span class="verse" id="V56">56&#160;</span>Laata ubbai qoodan coratuppenne qoodan guuttatuppe gidduwan saaman shaahetto” yaagiis. </div><div class='p'> <span class="verse" id="V57">57&#160;</span>Bantta yaran yaran qoodettida Leewati hageeta: Gershshoona yarata, Qahaata yaratanne Maraara yarata.  <span class="verse" id="V58">58&#160;</span>Hageetikka qassi Leewatu yarata: Liibina yarata, Kebroona yarata, Maahila yarata, Musha yaratanne Qoraaha yarata. Qahaati Amiraama yeliis.  <span class="verse" id="V59">59&#160;</span>Amiraama keettaayee sunttai Yokebeedo; a Gibxxen Leewayyo yelettida na7iyo. A Amiraamayyo Aaroona, Muusanne eta michchiyo Miiriyaamo yelaasu.  <span class="verse" id="V60">60&#160;</span>Aarooni Nadaaba, Abiiha, El77aazaranne Itaamaara yeliis.  <span class="verse" id="V61">61&#160;</span>SHin GODAI azazibeenna tamaa a sinttan yarshshido wode, Nadaabinne Abiihu haiqqidosona.  <span class="verse" id="V62">62&#160;</span>Yelettoosappe issi aginanne hegaappe bollaara de7iya qoodettida attuma Leewati muleera laatamanne heezzu sha7a. Israa7eelatu gidduwan etau laattiyo biittai imettibeenna gishshau, eti Israa7eelatuura qoodettibookkona. </div><div class='p'> <span class="verse" id="V63">63&#160;</span>Yorddaanoosa SHaafaappe hefintta baggaara, Yarkko matan, Moo7aaba Dembban Muuseenne qeesee El77aazari Israa7eelata qoodido wode, qoodettida asai hagaa.  <span class="verse" id="V64">64&#160;</span>Muuseenne qeesee Aarooni kase Siinaa Bazzuwan Israa7eelata qoodido wode, qoodettida asaappe harai atto mexi issi asinne attibeenna.  <span class="verse" id="V65">65&#160;</span>Aissi giikko, GODAI he Israa7eelatubaa odiiddi, “Eti bazzuwan tumu haiqqana” yaagi wottiis. Yifune na7aa Kaaleebappenne Nawe na7aa Yaasuppe attin, harai issi asinne attibeenna. </div><ul class='tnav'>
<li><a href='index.htm'>Qoodaabaa</a></li>
<li><a href='NUM25.htm'>&lt;</a></li>
<li><a href='NUM.htm'>26</a></li>
<li><a href='NUM27.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
