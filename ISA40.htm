<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Isiyaasa 40</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Isiyaasa</a></li>
<li><a href='ISA39.htm'>&lt;</a></li>
<li><a href='ISA.htm'>40</a></li>
<li><a href='ISA41.htm'>&gt;</a></li>
</ul>
<div class="main">
 
<div class='chapterlabel' id="V0"> 40</div><div class='s'>Minttettoi Kumido Qaalaa </div><div class='p'> <span class="verse" id="V1">1&#160;</span>Intte Xoossai hagaadan yaagees; “Ta asaa minttettite! Minttettite!  <span class="verse" id="V2">2&#160;</span>Yerusalaamessikka, a omooduwan de7ido wodee polettidoogaa, i nagarai atto geetettidoogaa yootite; i nagaraa gishshau, GODAI o naa77u dakko qaxxayidoogaa yootite” yaagees. </div><div class='p'> <span class="verse" id="V3">3-4&#160;</span>Issi hagaadan yaagiya cenggurssai siyettees; “Bazzuwan GODAA ogiyaa giigissite; nu Xoossaayyo mela biittan aaho ogiyaa sitti oottite. Wombba ubbai xoqqu gaana; deree ubbainne kerai ubbai ziqqi gaana. Moorettida ogee salallana; kirttaakirtto biittaikka dembbattana.  <span class="verse" id="V5">5&#160;</span>He wode, GODAA bonchchoi qonccana; asho maayida ubbai hegaa issippe be7ana. Aissi giikko, GODAA doonai hegaa haasayiis” yaagees. </div><div class='p'> <span class="verse" id="V6">6&#160;</span>Issi cenggurssai, “Waassa!” yaagiyaagaa siyaas. </div><div class='p'>Siyada taani, “Woigada waassoo?” yaagaas. </div><div class='p'>“Asai ubbai maataa mala; a bonchcho ubbaikka dembbaa ciishshaa mala.  <span class="verse" id="V7">7&#160;</span>GODAI ba shemppuwaa a bollan shemppiyo wode, maatai melees; ciishshaikka qoqqofettees. Asai tumu maataa mala.  <span class="verse" id="V8">8&#160;</span>Maatai melees; ciishshaikka qoqqofettees; shin nu Xoossaa qaalai merinau eqqidi de7ees” yaagada waassa. </div><div class='p'> <span class="verse" id="V9">9&#160;</span>Nenoo mishiraachchuwaa yootiya Xiyoonee, xoqqa deriyaa pude kiya; nenoo mishiraachchuwaa yootiya Yerusalaamee, ne cenggurssaa wolqqappe xoqqu ootta; yayyoppa; xoqqu ootta; yaatada Yihudaa katamatussi, “Intte Xoossai hageeho” yaagada yoota.  <span class="verse" id="V10">10&#160;</span>Be7ite, Ubbaa Haariya GODAI wolqqaara yees; yin a qesee ayyo haarana. Be7ite, a woitoi aara de7ees; a oosuwaa waagaikka a sinttaana.  <span class="verse" id="V11">11&#160;</span>I ba wudiyaa henttanchchaadan mizees; ba dorssa maratakka ba qesiyan shiishshidi, ba kiyuwan idimmana. Xanttiyaageetakka loddaara kaalettana. </div><div class='s'>Ubbaappe Bolla Gidida Israa7eela Xoossaa </div><div class='p'> <span class="verse" id="V12">12&#160;</span>Haattata ba kushiyaa kophphiyan makkidai, salota takkaaruwan likkidai, biittaa buhiyaa qun77an makkidai, qassi deretanne keratakka meezaanan likkidai oonee?  <span class="verse" id="V13">13&#160;</span>GODAA Ayyaanaa azazidai, woikko a zoriyaabaa gididi tamaarissidai oonee?  <span class="verse" id="V14">14&#160;</span>I bau qonccanaadan, oonaara zorettidee? Woikko a sitta pirddaa ogiyaa oonee tamaarissidai? Woikko a aadhdhida eratettaa tamaarissidai woi a akeekaa ogiyaa bessidai oonee? </div><div class='p'> <span class="verse" id="V15">15&#160;</span>Be7ite, kawotettati gombbo giddon de7iya issi xohetta haatta mala. Eti meezaanan de7iya guutta baanadan qoodettidosona. Be7ite i haruurota liiqo baanadan denttees.  <span class="verse" id="V16">16&#160;</span>Liibaanoosa mittai ayyo eettanau gidenna; an de7iya do7atikka xuuggiyo yarshshuwaassi gidokkona.  <span class="verse" id="V17">17&#160;</span>Kawotettati ubbai a sinttan bainnabaa mala; eti a sinttan ubba bainna melaappekka guuttadan qoodettoosona. </div><div class='p'> <span class="verse" id="V18">18&#160;</span>Yaatin, Xoossaa intte oonaara milatissuuteetii? Woikko aibiira likkissi xeelluuteetii?  <span class="verse" id="V19">19&#160;</span>Eeqa misile gidikko, kushe hiilla eriya asi a massees; hegaa qassi worqqaa tigiyaagee worqqan sheeshshees; biraa tigiyaageekka a bolli biraa sanssalataa medhdhees.  <span class="verse" id="V20">20&#160;</span>Hegaayyo miishshi bainna hiyyeesai yarshshuwau musenna mittaa doorees; yaatidi, he misilee qaaxxennaadan essanau kushe hiillaa eriya asa koyees. </div><div class='p'> <span class="verse" id="V21">21&#160;</span>Eribeekketii? Woikko siyibeekketii? Hagee intteyyo koiroppe odettibeennee? Woikko sa7ai merettoosappe hagaa intte akeekibeekketii?  <span class="verse" id="V22">22&#160;</span>I biittaa irzzuwaappe bolla baggan ba araatan uttees; biittan de7iyaageeti a sinttan gumbburo mala. Salota magalashodan piddi oottiyaagee, qassi de7iyo soho oottidi, dunkkaanedan toliyaagee,  <span class="verse" id="V23">23&#160;</span>halaqata bainnabadan oottiyaagee, biittaa kaalettiyaageetakka hada oottiyaagee a.  <span class="verse" id="V24">24&#160;</span>Biron eti tokettosaaranne zerettosaara, qassi xaphuwaakka biron biittan yeddosaara, GODAI eta bolli carkkuwaa yeddiigiis; etikka melidosona; melin gotee eta suullaadan efi aggiis. </div><div class='p'> <span class="verse" id="V25">25&#160;</span>Geeshshai eta, “Yaatin, taani aara likkettanau tana oonaara milatissuuteetii?” yaagees.  <span class="verse" id="V26">26&#160;</span>Intte aifiyaa xoqqu oottidi, saluwaa xeellite; he xoolintteta medhdhidai oonee? I eta olanchchaadan kaalettees; eta qoodaakka erees. I eta ubbaakka eta sunttan sunttan xeesees. A anggaa gitatettaappenne a wolqqaa minotettaappe denddidaagan, etappe issoinne xayenna. </div><div class='p'> <span class="verse" id="V27">27&#160;</span>Nenoo Yaaqoobaa, nenoo Israa7eelaa, “Ta ogee GODAAPPE geemmiis; Xoossai ta pirddaa shenehoo giis” yaagada aissi amassalai? Qassi aissi hegaadan gaada haasayai?  <span class="verse" id="V28">28&#160;</span>Erabeikkii? Siyabeikkii? GODAI merinaa Xoossaa; i biittaa ubbaakka medhdhidaagaa. I daafurenna; woikko wolqqai au wurenna; ooninne a qofaa eranau danddayenna.  <span class="verse" id="V29">29&#160;</span>Daafuranchchau wolqqaa immees; minotetti bainnaagaukka minotettaa gujjees.  <span class="verse" id="V30">30&#160;</span>Harai atto yelaga naatikka daafuroosona; qassi wolqqaa wuroosona. Wodallatikka muleera daafuridi kunddoosona.  <span class="verse" id="V31">31&#160;</span>SHin GODAA ammanettidi naagiyaageeti, bantta wolqqaa ooraxissana. Eti argganttatudan, qefiyan pude kiyana; woxxidi daafurokkona; hemettidikka wolqqaa wurokkona. </div><ul class='tnav'>
<li><a href='index.htm'>Isiyaasa</a></li>
<li><a href='ISA39.htm'>&lt;</a></li>
<li><a href='ISA.htm'>40</a></li>
<li><a href='ISA41.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
