<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Leemiso Maxaafaa 31</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Leemiso Maxaafaa</a></li>
<li><a href='PRO30.htm'>&lt;</a></li>
<li><a href='PRO.htm'>31</a></li>
<li><a href='ECC01.htm'>&gt;</a></li>
</ul>
<div class="main">
 
<div class='chapterlabel' id="V0"> 31</div><div class='s'>Kawoi Limu7eeli Haasayido Haasayaa </div><div class='p'> <span class="verse" id="V1">1&#160;</span>Hagaappe kaallidi xaafettida hayyo haasayai, Kawuwaa Limu7eela aayyiyaa Kawuwaa Limu7eela tamaarissidoogaa. </div><div class='p'> <span class="verse" id="V2">2&#160;</span>“Laa ta na7au, ta uluwaappe wodhdhidaagoo, taani shiiqettada yelidoogoo,  <span class="verse" id="V3">3&#160;</span>maccaasan ne wolqqaa wurssoppa; he kawota bashshiya maccaasatun ne akataa xaissoppa. </div><div class='p'> <span class="verse" id="V4">4&#160;</span>“Limu7eelaa, hagee kawotussi bessenna; woiniyaa eessaa uyiyoogee kawotussi bessenna; mattoyiya ushshaa uyiyoogee deriyaa bolli sunttettidaageetussi bessenna.  <span class="verse" id="V5">5&#160;</span>Eti uyiyo wode higgiyaa baloosona; balidi naaqettida asaa maataa shenehoo goosona.  <span class="verse" id="V6">6&#160;</span>Mattoyiya ushshaa haiqqana haniya uraunne sa7ai iitido urau immite.  <span class="verse" id="V7">7&#160;</span>Eti bantta manqqotettaanne bantta tugga de7uwaa dogana mala uyona. </div><div class='p'> <span class="verse" id="V8">8&#160;</span>“Bantta metuwaa odanau danddayennaageetu gishshaa neeni oda; maaddiyaabi bainnaageetu maataa gishshau neeni bidda.  <span class="verse" id="V9">9&#160;</span>Biddada etayyo suure pirddaa pirdda; hiyyeesatunne metootanchchatu maataa naaga” yaagada tamaarissaasu. </div><div class='s'>Wozannaama Machchiyo </div><div class='p'> <span class="verse" id="V10">10&#160;</span>Wozannaama machcho ooni demmanau danddayii? Inqquwaa giyo al77o shuchchaappekka a al77ausu.  <span class="verse" id="V11">11&#160;</span>I keettaawai o ubbabankka ammanees; ayyo de7anau bessiyaabaappe aibinne paccenna.  <span class="verse" id="V12">12&#160;</span>A ba de7o laitta ubban ayyo lo77obaappe attin, iitabaa oottukku. </div><div class='p'> <span class="verse" id="V13">13&#160;</span>Suufiyaanne liinuwaa a koyada, ufaittaidda ba kushiyan oottausu.  <span class="verse" id="V14">14&#160;</span>A zal77anchchatu markkabetu mala; ba qumaa haaho biittaappe ehausu.  <span class="verse" id="V15">15&#160;</span>A ba so asaassi qumaa kattanaunne ba macca ashkkaratussi oosuwaa bazzanau, sa7ai biron qamma de7ishin denddausu.  <span class="verse" id="V16">16&#160;</span>Gadiyaa a koyada shammausu; ba kushiyan oottada demmido miishshan woiniyaa turaa tokkausu. </div><div class='p'> <span class="verse" id="V17">17&#160;</span>A gooba oosanchcha gidiyoogaa xalaala gidennan, minonne cincca asa.  <span class="verse" id="V18">18&#160;</span>A ba woriyaa demmanau minnada zal77ausu; a oottaidda qamissiyo, ba xomppiyaa eesuwan toissukku.  <span class="verse" id="V19">19&#160;</span>A ba hinddiriitan suqqada, ba afalaa daddausu. </div><div class='p'> <span class="verse" id="V20">20&#160;</span>A hiyyeesatussinne metootanchchatussi babaappe coo immausu. </div><div class='p'> <span class="verse" id="V21">21&#160;</span>I so asai ubbai ho77iya maayuwaa maayido gishshau, shachchai bukkiyaakko, a hirggukko.  <span class="verse" id="V22">22&#160;</span>Arssaa bollan hiixxiyo maayuwaa sikkausu; liinuwaappe dadettida zo7o maayuwaakka baayyo maayausu. </div><div class='p'> <span class="verse" id="V23">23&#160;</span>Dere cimati shiiqiyo dubbushan i keettaawai bonchchettida asa. </div><div class='p'> <span class="verse" id="V24">24&#160;</span>Liinuwaappe maayuwaanne qabattuwaa ootta oottada, zal77anchchatussi baizzausu. </div><div class='p'> <span class="verse" id="V25">25&#160;</span>A minonne bonchcho asa; yiya laittatussi a mulekka hirggukku.  <span class="verse" id="V26">26&#160;</span>Aadhdhida eran a haasayausu; ammanttiya zoree i inxxarssaappe kiyees.  <span class="verse" id="V27">27&#160;</span>A ba so asaa de7uwaa injjeyanau ubbaton ooso oottaidda de7ausu; azalla hanoi i bollan beetti erenna. </div><div class='p'> <span class="verse" id="V28">28&#160;</span>I naati denddi eqqidi, o nashshoosona; i keettaawaikka o galatiiddi,  <span class="verse" id="V29">29&#160;</span>“Lo77obaa oottida daro maccaasati de7oosona; shin neeni eta ubbaappe aadhdhaasa” yaagees. </div><div class='p'> <span class="verse" id="V30">30&#160;</span>Mera lo77otetti allaalle kessenna; puulikka xayana; shin GODAASSI yayyiya maccaasiyaa, a galatettanau bessausu.  <span class="verse" id="V31">31&#160;</span>A oottidobau ubbau iyyo i kushiya zaarite; a oottido oosoi ubbai dabaaban o galatisso. </div><ul class='tnav'>
<li><a href='index.htm'>Leemiso Maxaafaa</a></li>
<li><a href='PRO30.htm'>&lt;</a></li>
<li><a href='PRO.htm'>31</a></li>
<li><a href='ECC01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
