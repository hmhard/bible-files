<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Leemiso Maxaafaa 16</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Leemiso Maxaafaa</a></li>
<li><a href='PRO15.htm'>&lt;</a></li>
<li><a href='PRO.htm'>16</a></li>
<li><a href='PRO17.htm'>&gt;</a></li>
</ul>
<div class="main">
 
<div class='chapterlabel' id="V0"> 16</div><div class='p'> <span class="verse" id="V1">1&#160;</span>Asi ba wozanan halchchees; shin likke zaaroi GODAAPPE beettees. </div><div class='p'> <span class="verse" id="V2">2&#160;</span>Asi oottiyo ooso ubbai au likke milatees; shin GODAI koiro denddo qofaa yiggi xeellees. </div><div class='p'> <span class="verse" id="V3">3&#160;</span>Ne oottiyoobaa ubbaa hadaraa GODAAYYO imma; yaatikko, neeni halchchidobai polettana. </div><div class='p'> <span class="verse" id="V4">4&#160;</span>GODAI medhdhidobau ubbau a wurssettai de7ees; makkalanchchatu wurssettaikka bashshaa. </div><div class='p'> <span class="verse" id="V5">5&#160;</span>GODAI otorettiya ubbaa shenetees; eti qaxxayettennan attokkona. </div><div class='p'> <span class="verse" id="V6">6&#160;</span>Aggenna siiquwaaninne ammanettiyoogan nagarai atto geetettees; asi GODAAYYO yayyiyoogan iitabaa oottennan naagettees. </div><div class='p'> <span class="verse" id="V7">7&#160;</span>Asa hemeti GODAA ufaissiyaabaa gidikko, he aawu ba morkketu addiniitaarakka saro de7anaadan, GODAI oottees. </div><div class='p'> <span class="verse" id="V8">8&#160;</span>Xillotettan beettiya guuttabai wordduwan demmiyo daro woriyaappe keha. </div><div class='p'> <span class="verse" id="V9">9&#160;</span>Asi ba wozanan ba oottanabaa halchchees; shin halchchoi GODAI maaddin polettees. </div><div class='p'> <span class="verse" id="V10">10&#160;</span>Kawoi Xoossaappe ekkido maatan pirddees; pirddiiddi i balenna. </div><div class='p'> <span class="verse" id="V11">11&#160;</span>Yiggiyo meezaanatinne makkiyo miishshati ammanttiyaageeta gidanaadan, GODAI koyees; baizziyooban ubban genee de7ennaadan koyees. </div><div class='p'> <span class="verse" id="V12">12&#160;</span>Kawoti mooro oosuwaa shenetoosona; aissi giikko, eta kawotaa araatai xillotettan eqqees. </div><div class='p'> <span class="verse" id="V13">13&#160;</span>Kawoti xillo inxxarssan ufaittoosona; tumaa haasayiyaageetakka dosoosona. </div><div class='p'> <span class="verse" id="V14">14&#160;</span>Kawuwaa hanqqoi haiquwaa kiitanchchaa mala; shin aadhdhida eranchcha asi hanqquwaa irxxissanau auddashees. </div><div class='p'> <span class="verse" id="V15">15&#160;</span>Kawuwaa som77oi pashkkikko, hegee simmi de7o. I nashshiyoogee badhdheesaa iraa ehiya shaaraa mala. </div><div class='p'> <span class="verse" id="V16">16&#160;</span>Aadhdhida eratettaa demmiyoogee worqqaa demmiyoogaappe keha; akeekaa demmiyoogee biraa demmiyoogaappekka aadhdhees. </div><div class='p'> <span class="verse" id="V17">17&#160;</span>Suureti biyo ogee iiti de7iyoosaappe haahuwaara kanttissees; ba hemetaa naagiya uri ba shemppuwaa naagees. </div><div class='p'> <span class="verse" id="V18">18&#160;</span>Otoruwaa geeduwaa bashshai kaallees; ayyuwaa geeduwaakka kunddettai kaallees. </div><div class='p'> <span class="verse" id="V19">19&#160;</span>Ayyiyaageetuura zuppetidi, omooduwaa shaakki ekkanaappe ashkke gididi, hiyyeesidi de7iyoogee keha. </div><div class='p'> <span class="verse" id="V20">20&#160;</span>GODAA qaalaa loittidi ezggiya urau i oottiyoobai ubbai injjettana; GODAN ammanettiya uri anjjettidaagaa. </div><div class='p'> <span class="verse" id="V21">21&#160;</span>Ba qofan aadhdhida eranchcha gidida asi akeekanchcha geetettees; lo77o qaalai eratettaa gujjees. </div><div class='p'> <span class="verse" id="V22">22&#160;</span>Cincca urau eratettai de7o pultto mala; shin eeyyata seeriyoogee coo wode wurssiyoogaa. </div><div class='p'> <span class="verse" id="V23">23&#160;</span>Aadhdhida eranchcha asi haasayanaappe kasetidi qoppees; qoppidi asi ekkiyo haasayaa haasayees. </div><div class='p'> <span class="verse" id="V24">24&#160;</span>Lo77o qaalai eessaa ililuwaadan mal77ees; bollaakka maaddeesinne pattees. </div><div class='p'> <span class="verse" id="V25">25&#160;</span>Asaassi suure milatiya ogee de7ees; shin wurssettan haiquwau gattees. </div><div class='p'> <span class="verse" id="V26">26&#160;</span>Namisainne metoi asi minnidi oottanaadan giddoosona. </div><div class='p'> <span class="verse" id="V27">27&#160;</span>Iita asi iitabaa halchchees; a haasayaikka xuuggiya tamaa mala. </div><div class='p'> <span class="verse" id="V28">28&#160;</span>Geella asi ooshshaa denttees; zigirssanchcha asi ammanettiya laggeta shaakkees. </div><div class='p'> <span class="verse" id="V29">29&#160;</span>Gene asi ba shooruwaa cimmees; lo77o gidenna ogiyau i a kaalettees. </div><div class='p'> <span class="verse" id="V30">30&#160;</span>Ba aifiyaa qim77otiya asi geellabaa qoppees; ba menttershshaa saxxidi manddiya asi iitabaa polees. </div><div class='p'> <span class="verse" id="V31">31&#160;</span>Puulummida huuphee bonchcho kallachcha; hegeekka beettiyoi xillo de7uwaa de7iina. </div><div class='p'> <span class="verse" id="V32">32&#160;</span>Wolqqaama asa gidiyoogaappe, hanqqettanau eesotenna asa gidiyoogee lo77o; daro katamata olidi oiqqiyoogaappe, asi ba huuphiyaa haariyoogee aadhdhees. </div><div class='p'> <span class="verse" id="V33">33&#160;</span>Asi saamaa yeggees; shin GODAI ubbabaa battees. </div><ul class='tnav'>
<li><a href='index.htm'>Leemiso Maxaafaa</a></li>
<li><a href='PRO15.htm'>&lt;</a></li>
<li><a href='PRO.htm'>16</a></li>
<li><a href='PRO17.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
