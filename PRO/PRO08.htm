<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Leemiso Maxaafaa 8</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Leemiso Maxaafaa</a></li>
<li><a href='PRO07.htm'>&lt;</a></li>
<li><a href='PRO.htm'>8</a></li>
<li><a href='PRO09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>Aadhdhida Eratettiyo Sabbiyo Sabaa </div><div class='p'> <span class="verse" id="V1">1&#160;</span>Siyite! Aadhdhida eratettiyaa xeesausu; akeekaikka ba qaalaa xoqqu oottidi alaahees.  <span class="verse" id="V2">2&#160;</span>Ogiyaa doonan de7iya keratu bollinne ogeti danttettiyoosan a eqqausu;  <span class="verse" id="V3">3&#160;</span>dirssaa penggiyaa lanqqen, katamaa geliyo penggen eqqada, ba qaalaa xoqqu oottada, hagaadan yaagausu;  <span class="verse" id="V4">4&#160;</span>“Inttenoo asatoo, taani inttena xeesais; taani asa ubbaa xeesais.  <span class="verse" id="V5">5&#160;</span>Inttenoo akeekai paccidoogeetoo, hayyuwaa demmanau tamaarite. Inttenoo eeyyatoo, akeekaa demmite.  <span class="verse" id="V6">6&#160;</span>Taani daro lo77obaa odiyo gishshau siyite; taani odiyoobai ubbai suurebaa.  <span class="verse" id="V7">7&#160;</span>Taani tumaa odais; worddobaa taani ixxais.  <span class="verse" id="V8">8&#160;</span>Taani haasayiyoobai ubbai tuma; geella woikko mirqqetta gidenna.  <span class="verse" id="V9">9&#160;</span>Akeeki de7iyo urau ta haasayai likke; erai de7iyoogeetau ta haasayai qoncce. </div><div class='p'> <span class="verse" id="V10">10&#160;</span>“Biraa aggidi, ta zoriyaa doorite; muruta worqqaakka aggidi, eratettaa doorite.  <span class="verse" id="V11">11&#160;</span>Aissi giikko taani, aadhdhida eratettiyaa, inqquwaa giyo daro al77o shuchchaappekka aadhdhais; neeni amottiyoobai ubbaikka tanaara laggetanau danddayenna. </div><div class='p'> <span class="verse" id="V12">12&#160;</span>“Taassi, aadhdhida eratetteessi akeekai de7ees; eratettaikka adussa qofaikka tanaara issippe de7oosona.  <span class="verse" id="V13">13&#160;</span>Godaassi yayyiyoogee iitatettaa ixxiyoogaa; taani otoruwaanne ayyuwaa ixxais; iitasaa efiya ogiyaanne worddo haasayaa dosikke.  <span class="verse" id="V14">14&#160;</span>Zoreenne lo77o erai taageeta; akeekainne wolqqainne taassi de7oosona.  <span class="verse" id="V15">15&#160;</span>Kawoti tanan kawotoosona; qassi haariyaageeti suure higgiyaa tanan kessoosona.  <span class="verse" id="V16">16&#160;</span>Halaqati taani maaddin, deriyaa haaroosona; sa7an dere haariya gita asata ubbaakka taani maaddais. </div><div class='p'> <span class="verse" id="V17">17&#160;</span>“Taani tana siiqiyaageeta siiqais; tana minttidi koyiyaageetikka demmana.  <span class="verse" id="V18">18&#160;</span>Duretettainne bonchchoi tanaara de7oosona; wurenna aqoinne injjee ta mataana.  <span class="verse" id="V19">19&#160;</span>Intte taappe demmiyo go77ai muruta worqqaappenne seerissi kessido biraappe aadhdhees.  <span class="verse" id="V20">20&#160;</span>Taani xillotettaa ogiyan hemettais; suure pirddaa loossuwaara kanttais.  <span class="verse" id="V21">21&#160;</span>Tana siiqiyaageetau taani aquwaa immana; eta keettaakka taani kunttana. </div><div class='p'> <span class="verse" id="V22">22&#160;</span>“GODAI tana ba ooso ubbaappe koiro medhdhiis; benippekka a oosuwau doomettai tana.  <span class="verse" id="V23">23&#160;</span>Beni wode, biittai sa7ai merettanaappe kase taani sunttettaas.  <span class="verse" id="V24">24&#160;</span>Gita abbati bainna wode, haattaa pulttoti xuuqqenna wode, he wode taani yelettaas.  <span class="verse" id="V25">25&#160;</span>Deretinne kerati bantta sohuwan merettanaappe kase taani yelettaas.  <span class="verse" id="V26">26&#160;</span>GODAI sa7aanne sa7an de7iya gadeta ubbaa medhdhanaappe kase, woikko issi kophphe gidiya koiro sophphee oosettanaappe kase taani yelettaas. </div><div class='p'> <span class="verse" id="V27">27&#160;</span>“GODAI salota miccido wodenne gita abbatuppe bollaara salo gufanttuwaa giigissido wode, taani yan de7ais.  <span class="verse" id="V28">28&#160;</span>GODAI shaarata bollan wottido wode, gita abbaa pulttota xuussido wode,  <span class="verse" id="V29">29&#160;</span>abbaa haattati banttau imettida zawaappe pinnidi, bollau aadhdhennaadan, i eta azazido wode, sa7aa baasuwaa i baasido wode, taani yan de7ais.  <span class="verse" id="V30">30&#160;</span>He wode taani a matan waanna oosanchcha; ubba gallassi taani a ufaissais; taukka a sinttan ufaittais.  <span class="verse" id="V31">31&#160;</span>I medhdhidobai ubbai, sa7aikka asaa naatikka tana ufaissoosona. </div><div class='p'> <span class="verse" id="V32">32&#160;</span>“Ha77ikka simmi ta naatoo, siyite; taani yootiyoogaadan oottiyaageeti anjjettidaageeta.  <span class="verse" id="V33">33&#160;</span>Ta timirttiyaa siyite; siyidi aadhdhida eranchcha gidite; siyidobaa shenehoo gooppite.  <span class="verse" id="V34">34&#160;</span>Taani yootiyoogaa siyiya urai, hachchi hachchi ta penggen beettiya urai, ta soo geliyoosankka naagiya urai anjjettidaagaa.  <span class="verse" id="V35">35&#160;</span>Tana demmiyaagee de7uwaa demmees; GODAAPPE i sabaa demmees.  <span class="verse" id="V36">36&#160;</span>SHin tana demmennan aggiya urai bana qohees; tana ixxiya ubbati, haiquwaa siiqoosona” yaagausu. </div><ul class='tnav'>
<li><a href='index.htm'>Leemiso Maxaafaa</a></li>
<li><a href='PRO07.htm'>&lt;</a></li>
<li><a href='PRO.htm'>8</a></li>
<li><a href='PRO09.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
