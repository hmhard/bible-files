<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Leemiso Maxaafaa 21</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Leemiso Maxaafaa</a></li>
<li><a href='PRO20.htm'>&lt;</a></li>
<li><a href='PRO.htm'>21</a></li>
<li><a href='PRO22.htm'>&gt;</a></li>
</ul>
<div class="main">
 
<div class='chapterlabel' id="V0"> 21</div><div class='p'> <span class="verse" id="V1">1&#160;</span>Kawuwaa wozanai GODAA kushiyaana; i a wozanaa goggiya haattaa zaariyoogaadan, ba koyidosaa zaarees. </div><div class='p'> <span class="verse" id="V2">2&#160;</span>Asi oottiyoobai ubbai aawussi likke milatees; shin GODAI a wozanaa qofaa paaccees. </div><div class='p'> <span class="verse" id="V3">3&#160;</span>Yarshshuwaa yarshshiyoogaappekka aattidi, xillobaanne suurebaa oottiyoogaa GODAI dosees. </div><div class='p'> <span class="verse" id="V4">4&#160;</span>Iitati otorettiyoogaaninne ayyiyoogan erettoosona; hegeekka nagara. </div><div class='p'> <span class="verse" id="V5">5&#160;</span>Mino oosanchchaa halchchoi dureyees; shin eesotiya ubbai hiyyeesana. </div><div class='p'> <span class="verse" id="V6">6&#160;</span>Worddotidi dagayido aqoi penttuwaa suuluwaadan xayees; hegaa koyiyaageeti haiquwaa koyoosona. </div><div class='p'> <span class="verse" id="V7">7&#160;</span>Iitati suurebaa oottanau ixxiyo gishshau, eta makkala oosoi eta ekkidi bees. </div><div class='p'> <span class="verse" id="V8">8&#160;</span>Mooranchchati geella ogiyan hemettoosona; shin geeshshati suurebaa oottoosona. </div><div class='p'> <span class="verse" id="V9">9&#160;</span>Ooyettiya machcheera issi keettan de7iyoogaappe he keettaa shakkuwan de7iyoogee keha. </div><div class='p'> <span class="verse" id="V10">10&#160;</span>Iitati iitabaa oottanau amottoosona; bantta shoorotussi qarettokkona. </div><div class='p'> <span class="verse" id="V11">11&#160;</span>Qilliicciyaagee qaxxayettido wode, wozani paccido urai aadhdhida eraa tamaarees; qassi wozannaama urai tamaaridi, eraa demmees. </div><div class='p'> <span class="verse" id="V12">12&#160;</span>Xillo Xoossai iitatu son oosettiyaabaa ubbaa be7ees; eta aatti yeggidi xaissees. </div><div class='p'> <span class="verse" id="V13">13&#160;</span>Hiyyeesaa waasuwaa siyanaappe giidi, ba haittaa tucciya uri, ikka waassana; waassin alliyaabai xayana. </div><div class='p'> <span class="verse" id="V14">14&#160;</span>Geeman immiyo imoi hanqquwaa doshissees. Afala giddoora immido mattaayee suulo hanqquwaa irxxissees. </div><div class='p'> <span class="verse" id="V15">15&#160;</span>Suure pirddai pirddettido wode, hegee xilluwaassi ufaissa; shin iitaa oottiyaageetussi dagama. </div><div class='p'> <span class="verse" id="V16">16&#160;</span>Akeeka ogiyaappe haddirida uraa haiqoi naagees. </div><div class='p'> <span class="verse" id="V17">17&#160;</span>Aaro injjiyan de7ana giya urai manqqees; woine eessanne zaite dosiya asi duretenna. </div><div class='p'> <span class="verse" id="V18">18&#160;</span>Issi issiton Xoossaasata ashshanau iita asati qaxxayettoosona; ammanettenna asatikka suure asatu gishshaa qaxxayettoosona. </div><div class='p'> <span class="verse" id="V19">19&#160;</span>Ooyettiyanne yiillotiya machcheera de7anaappe bazzon de7iyoogee keha. </div><div class='p'> <span class="verse" id="V20">20&#160;</span>Wozannaama uraa son mal77o qumainne oissai minjjettees; shin eeyya asi bau de7iyaabaa ubbaa mirggees. </div><div class='p'> <span class="verse" id="V21">21&#160;</span>Xillotettaanne aggenna siiquwaa koyiya uraa baree aduqqees; qassi he urai xillotettaanne bonchchuwaa demmees. </div><div class='p'> <span class="verse" id="V22">22&#160;</span>Wozannaama asi wolqqaama olanchchati de7iyo katamaa olidi oiqqees; oiqqidi eti ammanettido mino qatuwaakka laalees. </div><div class='p'> <span class="verse" id="V23">23&#160;</span>Ba doonaanne ba inxxarssaa naagiya asi bana metuwaappe naagees. </div><div class='p'> <span class="verse" id="V24">24&#160;</span>Otorettiyanne ayyiya asi qilliicciyaagaa geetettees; i otoranchcha gidido gishshau, asau qoppenna. </div><div class='p'> <span class="verse" id="V25">25&#160;</span>Azallaa amoi worees; aissi giikko, i oottanau koyenna.  <span class="verse" id="V26">26&#160;</span>Azallai gallassa kumettaa darobaa demmanau amottees; shin xilloi bau ashshennan immees. </div><div class='p'> <span class="verse" id="V27">27&#160;</span>GODAI iitatu yarshshuwaa shenetees; hegaappekka eti au iita qofan shiishshiyo yarshshuwaa aatti shenetees. </div><div class='p'> <span class="verse" id="V28">28&#160;</span>Worddo markkai xayana; shin qoppidi akeekan haasayiya uraa haasayai ehettana. </div><div class='p'> <span class="verse" id="V29">29&#160;</span>Iita asi taagaa xalaalai likke gees; shin suure asi yuushshi qoppees. </div><div class='p'> <span class="verse" id="V30">30&#160;</span>Asi ba aadhdhida eratettan, akeekaaninne zoriyan GODAARA eqettanau danddayenna. </div><div class='p'> <span class="verse" id="V31">31&#160;</span>Olaayyo paraa kooranau danddayettees; shin olaa xoonissiyaagee GODAA. </div><ul class='tnav'>
<li><a href='index.htm'>Leemiso Maxaafaa</a></li>
<li><a href='PRO20.htm'>&lt;</a></li>
<li><a href='PRO.htm'>21</a></li>
<li><a href='PRO22.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
