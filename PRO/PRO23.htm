<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Leemiso Maxaafaa 23</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Leemiso Maxaafaa</a></li>
<li><a href='PRO22.htm'>&lt;</a></li>
<li><a href='PRO.htm'>23</a></li>
<li><a href='PRO24.htm'>&gt;</a></li>
</ul>
<div class="main">
 
<div class='chapterlabel' id="V0"> 23</div><div class='p'> <span class="verse" id="V1">1&#160;</span>Neeni deriyaa haariyaagaara qumaa maanau uttido wode, ne sinttan de7iyaagaa loittada akeeka.  <span class="verse" id="V2">2&#160;</span>Neeni daro yora asa gidikko, naagetta.  <span class="verse" id="V3">3&#160;</span>I nena paaccanau danddayiyo gishshau, aadhdhida mal77o qumau yiiqetoppa. </div><div class='p'> <span class="verse" id="V4">4&#160;</span>Duretanau daafuroppa; hegaa mala keesiyaa agganau cincca gida.  <span class="verse" id="V5">5&#160;</span>Hegaa mala duretettai neeni xeellishin xayana; qefiyaa kessidi argganttaagaadan, saluwaa paallana. </div><div class='p'> <span class="verse" id="V6">6&#160;</span>Uuziyaa qumaa mooppa; a mal77o qumaakka maanau amottoppa.  <span class="verse" id="V7">7&#160;</span>Milatissanau i nena, “Ma; uya” yaageesippe attin, a wozanai nenaara de7enna.  <span class="verse" id="V8">8&#160;</span>Neeni miido qiiba qumaa cooyana; ne galataikka hada gidana. </div><div class='p'> <span class="verse" id="V9">9&#160;</span>Eeyyaassi payyabaa haasayoppa; aissi giikko, ne aadhdhida era haasayaa i karana. </div><div class='p'> <span class="verse" id="V10">10&#160;</span>Beni zawaa shoddoppa; qassi aawi bainna naatu gadiyaa zawaa sugoppa;  <span class="verse" id="V11">11&#160;</span>aissi giikko, eta ashshiya GODAI mino; i eta gishshaa nenaara mootettana. </div><div class='p'> <span class="verse" id="V12">12&#160;</span>Ne asttamaaree neessi odiyoogaa ezgga; ne haittaakka eraa qaalaakko yegga. </div><div class='p'> <span class="verse" id="V13">13&#160;</span>Na7a seerennan aggoppa; neeni a qaixaariyan wadhdhikko, i haiqqenna.  <span class="verse" id="V14">14&#160;</span>Neeni a qaixaariyan wadhdhikko, a shemppuwaa haiquwaappe ashshaasa. </div><div class='p'> <span class="verse" id="V15">15&#160;</span>Ta na7au, neeni aadhdhida eranchcha gidikko, ta wozanaikka ufaittana;  <span class="verse" id="V16">16&#160;</span>ne inxxarssai suurebaa haasayiyo wode, ta wozanai ufaittees. </div><div class='p'> <span class="verse" id="V17">17&#160;</span>Nagaranchchata qanaatoppa; shin ubbatoo GODAASSI yayyiyoogaa aggoppa.  <span class="verse" id="V18">18&#160;</span>Yaanikko neeyyo sinttanau sa7i kehana; sinttappe yaana kehikka neeyyo xayenna. </div><div class='p'> <span class="verse" id="V19">19&#160;</span>Ta na7au, siya; wozannaama gida; ne wozanaa suure ogiyan wotta.  <span class="verse" id="V20">20&#160;</span>Daro woine eessaa uyiyaageetuuranne ashuwaa muussau yaaretiyaageetuura zuppetoppa;  <span class="verse" id="V21">21&#160;</span>aissi giikko, mattottiyaageetinne yoranchchati manqqana; xiskkuwaa daroi asaa wurida curqqaa maizissees. </div><div class='p'> <span class="verse" id="V22">22&#160;</span>Nena yelida ne aawai odiyoobaa siya; ne aayyiyaakka ceeggido wode karoppa.  <span class="verse" id="V23">23&#160;</span>Tumaa, aadhdhida eratettaa, timirttiyaanne akeekaa shammappe attin, mulekka baizzoppa.  <span class="verse" id="V24">24&#160;</span>Xillo na7aa aawai keehippe ufaittana; wozannaama na7aa yelida urikka an poccu gaana.  <span class="verse" id="V25">25&#160;</span>Ne aawainne ne aayyiyaa ufaittona; nena yelidaarakka poccu gu. </div><div class='p'> <span class="verse" id="V26">26&#160;</span>Ta na7au, ta zoriyaa ezgga; taani haniyoogaadan hana.  <span class="verse" id="V27">27&#160;</span>Aissi giikko, shaaramuxiya maccaasiyaa ciimma ollaa mala; laggettuwaa oiqqiya machchiyaakka un77o ollaa mala.  <span class="verse" id="V28">28&#160;</span>A panggadan zuggada naagausu; ammanettenna attumaasaa asaa giddon darissausu. </div><div class='p'> <span class="verse" id="V29">29&#160;</span>“Woo!” giyo waasoi oossee? Azzanoi oossee? Ooshshi oossee? Zuuzuntti oossee? Gaasoi bainnan masunxxiyai oonee? Aifee zo77iyoi oossee?  <span class="verse" id="V30">30&#160;</span>Woine eessaa uyiiddi gam77iyaageetussa gidennee? Walahettida woine eessaa uyi uyi be7iyaageetussa gidennee?  <span class="verse" id="V31">31&#160;</span>Woine eessai zo77ido wode, a merai birilliyaa giddon phooliyo wode, uyishin yalalattiiddi geliyo wode, a xeelloppa.  <span class="verse" id="V32">32&#160;</span>Wurssettan i shooshshadan dukkees; mulumuqqe shooshshadankka ba yiishshaa yiishshees.  <span class="verse" id="V33">33&#160;</span>Ne aifee be7i erennabaa be7ana; ne wozanaikka suure qoppanaunne haasayanau danddayenna.  <span class="verse" id="V34">34&#160;</span>Neeni abbaa giddon dambbalai qaattiyo markkabiyaa xeeran zin77ida uraa mala gidana.  <span class="verse" id="V35">35&#160;</span>Neeni, “Eti tana dechchidosona; shin taani qohettabeikke. Eti tana wadhdhidosona; shin tau erettibeenna. Hara ushshaa uyanau taani aude denddanddinaashsha?” yaagana. </div><ul class='tnav'>
<li><a href='index.htm'>Leemiso Maxaafaa</a></li>
<li><a href='PRO22.htm'>&lt;</a></li>
<li><a href='PRO.htm'>23</a></li>
<li><a href='PRO24.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
