<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Leemiso Maxaafaa 15</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Leemiso Maxaafaa</a></li>
<li><a href='PRO14.htm'>&lt;</a></li>
<li><a href='PRO.htm'>15</a></li>
<li><a href='PRO16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='p'> <span class="verse" id="V1">1&#160;</span>Liiqo haasayai hanqquwaa zarbbissees; shin porddolla qaalai hanqquwaa denttettees. </div><div class='p'> <span class="verse" id="V2">2&#160;</span>Aadhdhida eranchchaa inxxarssai eraa puulayees; shin eeyyatu doonai eeyyatettaa xuuqqees. </div><div class='p'> <span class="verse" id="V3">3&#160;</span>GODAA aifeti ubbasaa xeelloosona; iitaa oottiyaageetakka lo77uwaa oottiyaageetakka be7oosona. </div><div class='p'> <span class="verse" id="V4">4&#160;</span>SHonggaara de7iya lo77o haasayai de7o mittaa mala; shin geella haasayai ayyaanaa kinchchees. </div><div class='p'> <span class="verse" id="V5">5&#160;</span>Eeyya asi ba aawaa seeraa karees; shin ba aawaa zoriyaa ekkiya asi eranchcha. </div><div class='p'> <span class="verse" id="V6">6&#160;</span>Xillo uraa keettan daro miishshai de7ees; shin iitaassi geliya miishshai metuwaa ehees. </div><div class='p'> <span class="verse" id="V7">7&#160;</span>Aadhdhida eranchchatu doonai eraa zerees; shin eeyyatu wozanai hegaa mala gidenna. </div><div class='p'> <span class="verse" id="V8">8&#160;</span>GODAI iitatu yarshshuwaa shenetees; shin suuretu woosai a ufaissees. </div><div class='p'> <span class="verse" id="V9">9&#160;</span>GODAI iita asatu hemetaa shenetees; shin xillotettaa kaalliyaageeta i siiqees. </div><div class='p'> <span class="verse" id="V10">10&#160;</span>Likke ogiyaa aggida asa iita boshai naagees; seeriyoogaa ixxiya asi haiqqees. </div><div class='p'> <span class="verse" id="V11">11&#160;</span>Harai attin, duufoikka bashshaikka GODAA sinttan qoncciyan beettoosona. Yaatin, asa wozanaa qofai waani appe geemmanee? </div><div class='p'> <span class="verse" id="V12">12&#160;</span>Qilliicciya asi seeriyoogaa dosenna; aadhdhida eranchchatuppekka zore oichchenna. </div><div class='p'> <span class="verse" id="V13">13&#160;</span>Wozanai ufaittin, som77oi poo7ees; shin wozani azzanikko, he aawu siiddees. </div><div class='p'> <span class="verse" id="V14">14&#160;</span>Akeekiya wozanai de7iyo asi eratettaa koyees; shin eeyyati bantta eeyyatettan ufaittoosona. </div><div class='p'> <span class="verse" id="V15">15&#160;</span>Hiyyeesatu de7oi ubba gallassikka baaxe. SHin ufaittiya asati ubbatonkka bantta de7uwaa aloosona. </div><div class='p'> <span class="verse" id="V16">16&#160;</span>Ooshshai de7iyo gita aquwaappe GODAA yashshatettai de7iyo guuttabai keha. </div><div class='p'> <span class="verse" id="V17">17&#160;</span>Ooshshai de7iyoosan modhdho ashuwaa maanaappe siiqoi de7iyoosan santtaa miyoogee keha. </div><div class='p'> <span class="verse" id="V18">18&#160;</span>Hanqqettiya asi ooshshaa kessees; shin hanqqettanau eesotenna asi ooshshaa irxxissees. </div><div class='p'> <span class="verse" id="V19">19&#160;</span>Azalla uraassi metoi a oge ubban aguntta dirssa mala; shin suure uraa ogee badaasa. </div><div class='p'> <span class="verse" id="V20">20&#160;</span>Eranchcha na7ai ba aawaa ufaissees; shin eeyya na7ai ba aayyiyo karees. </div><div class='p'> <span class="verse" id="V21">21&#160;</span>Wozani bainna asi ba eeyatettan ufaittees; shin wozannaama asi likkebaa oottees. </div><div class='p'> <span class="verse" id="V22">22&#160;</span>Zoretai xayikko, halchchidobai halettees; daro zoriyaageeti de7iyoosan halchchidobai polettees. </div><div class='p'> <span class="verse" id="V23">23&#160;</span>Oishettidobaassi likke zaaruwaa zaariyoogee he uraa ufaissees; haasayaa likke wodiyan haasayiyoogee aiba lo77obee! </div><div class='p'> <span class="verse" id="V24">24&#160;</span>Aadhdhida eranchchai bollau kaalettiya de7uwaa ogiyan hemetteesippe attin, duge duufuwau wottiya ogiyan hemettenna. </div><div class='p'> <span class="verse" id="V25">25&#160;</span>GODAI otoranchchatu keettaa qolana; shin am77ee aquwaa naagees. </div><div class='p'> <span class="verse" id="V26">26&#160;</span>GODAI iitatu qofaa shenetees; shin geeshsha qaalai a ufaissees. </div><div class='p'> <span class="verse" id="V27">27&#160;</span>Wordduwan woriyaa demmanau jaamiya asi ba so asaa bolli metuwaa ehees; shin mattaayiyaa ixxiya asi paxa de7ana. </div><div class='p'> <span class="verse" id="V28">28&#160;</span>Xillo asi haasayanaappe kasetidi qoppees; shin iitatu inxxarssai palabaa pulttees. </div><div class='p'> <span class="verse" id="V29">29&#160;</span>GODAI iitatuppe haakkees; shin xillotu woosaa siyees. </div><div class='p'> <span class="verse" id="V30">30&#160;</span>Pashkkidi xeelliyo xeelai wozanaa ufaissees; mishiraachcho odoikka bollaa pattees. </div><div class='p'> <span class="verse" id="V31">31&#160;</span>De7uwaa immiya zoriyaa siyiya asi aadhdhida eranchchatuura issippe de7ana. </div><div class='p'> <span class="verse" id="V32">32&#160;</span>Seeraa ixxiya asi bana qohees; shin seeraa ekkiya asi akeekaa demmees. </div><div class='p'> <span class="verse" id="V33">33&#160;</span>GODAASSI yayyiyoogee asa aadhdhida eratettaa tamaarissees; bonchchettana koyida asi koiro bana kaushshanau koshshees. </div><ul class='tnav'>
<li><a href='index.htm'>Leemiso Maxaafaa</a></li>
<li><a href='PRO14.htm'>&lt;</a></li>
<li><a href='PRO.htm'>15</a></li>
<li><a href='PRO16.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
