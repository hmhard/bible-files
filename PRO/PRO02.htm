<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Leemiso Maxaafaa 2</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Leemiso Maxaafaa</a></li>
<li><a href='PRO01.htm'>&lt;</a></li>
<li><a href='PRO.htm'>2</a></li>
<li><a href='PRO03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Aadhdhida Eratettaappe Beettiya Anjjuwaa </div><div class='p'> <span class="verse" id="V1">1&#160;</span>Ta na7au, neeni ta giyoogaa ekka; ta azazuwaakka ne giddon minjja.  <span class="verse" id="V2">2&#160;</span>Aadhdhida eratettaa ezgga; ne wozanaappe akeeka.  <span class="verse" id="V3">3&#160;</span>Eratettaa xeesa; akeekaassikka xoqqu oottada alaaha.  <span class="verse" id="V4">4&#160;</span>Asi biraa woikko qosido miishshaa koyiyoogaadan, neeni eratettaa koya.  <span class="verse" id="V5">5&#160;</span>He wode neeni GODAASSI yayyiyoogaa giyoogee aibakko akeekana; Xoossaakka loittada erana.  <span class="verse" id="V6">6&#160;</span>Aissi giikko, GODAI aadhdhida eratettaa immees; appe eratettainne akeekoi beettees.  <span class="verse" id="V7">7&#160;</span>I suuretussi maaddiya zoriyaa minjjees; boree bainnan hemettiyaageetassikka i gonddalle.  <span class="verse" id="V8">8&#160;</span>Tumaa pirddiyaageetu ogiyaa naagees; ba ammanettiyaageetu ogiyaakka naagees. </div><div class='p'> <span class="verse" id="V9">9&#160;</span>He wode neeni xillotettaa, suure pirddaa, suuretettaanne lo77o ooso ubbaa erana.  <span class="verse" id="V10">10&#160;</span>Aissi giikko, neeni aadhdhida eranchcha gidana; ne eratettaikka nena ufaissana.  <span class="verse" id="V11">11&#160;</span>Nena adussi qoppiyoogee naagana; akeekaikka nena saro ashshana.  <span class="verse" id="V12">12&#160;</span>Aadhdhida eratettai nena iita asatu balaappe naagana; geellabaa haasayiyaageetuppekka ashshana.  <span class="verse" id="V13">13&#160;</span>Eti nagaraa xuman de7anau, xillotettaa ogiyaa aggoosona.  <span class="verse" id="V14">14&#160;</span>Iitaa oottiyoogan ufaittoosona; geellaban hashshu goosona.  <span class="verse" id="V15">15&#160;</span>Eti oottiyoogee mirqqetta; eta de7oikka geella. </div><div class='p'> <span class="verse" id="V16">16&#160;</span>Aadhdhida eratettai shaaramuxa maccaaseeppenne sheleeshshiya qaalan haasayiya laggetteeppe nena ashshana.  <span class="verse" id="V17">17&#160;</span>A ba naatettaa azinaa aggaagausu; ba Xoossaa sinttan maacettido maachchaakka dogausu.  <span class="verse" id="V18">18&#160;</span>I soo biyoogee haiqqanau biyoogaa; ikko biyoogee haiqqida asai biidosaa kaalettees.  <span class="verse" id="V19">19&#160;</span>Ikko biya oonikka guyye simmenna; de7uwaa ogiyaakka demmenna.  <span class="verse" id="V20">20&#160;</span>Hegaa aggada, neeni lo77o asatu leemisuwaa kaalla; xillo asatu de7uwaakka qulla.  <span class="verse" id="V21">21&#160;</span>Aissi giikko, suure asatinne boree bainna asati biittan gam77idi de7ana.  <span class="verse" id="V22">22&#160;</span>SHin iitati biittaappe xoqollettana; ammanttennaageetikka shodettidi xayana. </div><ul class='tnav'>
<li><a href='index.htm'>Leemiso Maxaafaa</a></li>
<li><a href='PRO01.htm'>&lt;</a></li>
<li><a href='PRO.htm'>2</a></li>
<li><a href='PRO03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
