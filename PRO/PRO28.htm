<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Leemiso Maxaafaa 28</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Leemiso Maxaafaa</a></li>
<li><a href='PRO27.htm'>&lt;</a></li>
<li><a href='PRO.htm'>28</a></li>
<li><a href='PRO29.htm'>&gt;</a></li>
</ul>
<div class="main">
 
<div class='chapterlabel' id="V0"> 28</div><div class='p'> <span class="verse" id="V1">1&#160;</span>Iitati ooninne yedettennan baqatoosona; shin xilloti gaammo mala xala. </div><div class='p'> <span class="verse" id="V2">2&#160;</span>Issi kawotettai nagaranchcha gidikko, a haariyaageeti laametti laamettidi haaroosona. SHin kaalettiyaageeti aadhdhida eranchchanne akeekanchcha gidiyo wode, mino gididi, daro wodiyaa takkees. </div><div class='p'> <span class="verse" id="V3">3&#160;</span>Hiyyeesata huqqunniya hiyyeesa daannai kattaa xaissiya wolqqaama iraa mala. </div><div class='p'> <span class="verse" id="V4">4&#160;</span>Higgiyaa bonchchenna urai mooranchchaa sabbees; shin higgiyaa bonchchiyaagee mooranchchatu qofaa phalqqees. </div><div class='p'> <span class="verse" id="V5">5&#160;</span>Iita asatussi suure pirddaabai gelenna; shin GODAASSI goinniyaageetussi ubbabaikka gelees. </div><div class='p'> <span class="verse" id="V6">6&#160;</span>Geella asa gididi, dure gidiyoogaappe suure asa gididi, hiyyeesa gidiyoogee keha. </div><div class='p'> <span class="verse" id="V7">7&#160;</span>Higgiyaa naagiya wodallai akeekanchcha. SHin pattenna shufurotuura zuppetiyaagee ba aawaa yeellayees. </div><div class='p'> <span class="verse" id="V8">8&#160;</span>Miishshaa dichchau immiyoogaaninne bonqqiyoogan duretiya asi he aquwaa hiyyeesatussi kehiya asassi shiishshees. </div><div class='p'> <span class="verse" id="V9">9&#160;</span>Higgiyaa siyanaappe giidi, ba haittaa wora zaariya uraa woosai GODAA sheneyiyaabaa. </div><div class='p'> <span class="verse" id="V10">10&#160;</span>Suureta iita ogiyaa kaalettiya uri ba bookkido ollan bau kunddana; shin geeshsha asi lo77obaa laattana. </div><div class='p'> <span class="verse" id="V11">11&#160;</span>Dure asi bana aadhdhida eranchcha giidi qoppees; shin akeekai de7iyo hiyyeesai a paaccees. </div><div class='p'> <span class="verse" id="V12">12&#160;</span>Xilloti xoonido wode, asai ubbai ufaittees; shin iitati maataa oiqqido wode, asai qosettees. </div><div class='p'> <span class="verse" id="V13">13&#160;</span>Ba nagaraa genttiya uri aacenna; shin paaxiyaageenne nagaraa aggiyaagee maarettana. </div><div class='p'> <span class="verse" id="V14">14&#160;</span>GODAAYYO ubbatoo yayyiya asi anjjettidaagaa; shin ba wozanaa dammissiya asi meton gelana. </div><div class='p'> <span class="verse" id="V15">15&#160;</span>Hiyyeesa asaa haariya iita daannai gudiya gaammuwaanne namisettida godariyaa mala. </div><div class='p'> <span class="verse" id="V16">16&#160;</span>Wozani paccido daannai ba asaa naaqqees; shin asa naaqqiyoogaa ixxiyaagee daro laittaa haarana. </div><div class='p'> <span class="verse" id="V17">17&#160;</span>Asa worida asi haiqqana gakkanaashin baqatiiddi de7ees; a ooninne shiishshi ekkenna. </div><div class='p'> <span class="verse" id="V18">18&#160;</span>Boree bainnan hemettiya uri qohettennan attana; shin geella asi issi kuttan kunddana. </div><div class='p'> <span class="verse" id="V19">19&#160;</span>Ba gadiyaa oottiya urai kattaa kallees. SHin shufurota kaalliya urai ubbatoo hiyyeesidi de7ees. </div><div class='p'> <span class="verse" id="V20">20&#160;</span>Ammanettida urai daro anjjettana; shin duretanau jaamiyaagee qaxxayettennan attenna. </div><div class='p'> <span class="verse" id="V21">21&#160;</span>SHaakkidi maaddiyoogee lo77enna; shin asi guutta oittaa gishshau giidikka, shaakkidi maaddees. </div><div class='p'> <span class="verse" id="V22">22&#160;</span>Uuzettiya urai duretanau jaamees; bana hiyyeesatetti oiqqanaagaakka erenna. </div><div class='p'> <span class="verse" id="V23">23&#160;</span>Asa coo sabbiya uraappe seeriya uri guyyeppe galatettees. </div><div class='p'> <span class="verse" id="V24">24&#160;</span>Ba aawaappenne ba aayeeppe wuuqqidi, “Taani ainne nagara oottabeikke” yaagiya urainne bashshiya urai issi mala. </div><div class='p'> <span class="verse" id="V25">25&#160;</span>Yaaretiya urai ooshshaa denttees; shin GODAN ammanettiyaagee kallees. </div><div class='p'> <span class="verse" id="V26">26&#160;</span>Banan ammanettiya asi eeyya; shin aadhdhida eratettan hemettiyaagee saro de7ees. </div><div class='p'> <span class="verse" id="V27">27&#160;</span>Hiyyeesau immiya urau paccenna; shin eta be7anaappe giidi qilimmiyaagee qanggettaa ekkana. </div><div class='p'> <span class="verse" id="V28">28&#160;</span>Iita asati sunttettiyo wode, asai qosettees; shin eti xayiyo wode, xilloti corattoosona. </div><ul class='tnav'>
<li><a href='index.htm'>Leemiso Maxaafaa</a></li>
<li><a href='PRO27.htm'>&lt;</a></li>
<li><a href='PRO.htm'>28</a></li>
<li><a href='PRO29.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
