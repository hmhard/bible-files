<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Leemiso Maxaafaa 14</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Leemiso Maxaafaa</a></li>
<li><a href='PRO13.htm'>&lt;</a></li>
<li><a href='PRO.htm'>14</a></li>
<li><a href='PRO15.htm'>&gt;</a></li>
</ul>
<div class="main">
 
<div class='chapterlabel' id="V0"> 14</div><div class='p'> <span class="verse" id="V1">1&#160;</span>Aadhdhida eranchcha maccaasiyaa ba keettaa keexxausu; shin eeyyiyaa ba keettaa ba kushiyan qolausu. </div><div class='p'> <span class="verse" id="V2">2&#160;</span>Suure hemettiya asi GODAASSI yayyees; shin ba ogiyaa geellayiya asi GODAA karees. </div><div class='p'> <span class="verse" id="V3">3&#160;</span>Eeyyaa haasayai a zokkuwaassi gatimaa ehees; shin aadhdhida eranchchatu inxxarssai eta naagees. </div><div class='p'> <span class="verse" id="V4">4&#160;</span>Boorati bainnasan gootarai mela de7ees; shin neeyyo goyiyo wolqqaama boorati de7ikko, ne gootaran kattai kumees. </div><div class='p'> <span class="verse" id="V5">5&#160;</span>Ammanettiya markkai ubbaton tumaa odees; shin worddo markkai worddo xalaalaa haasayees. </div><div class='p'> <span class="verse" id="V6">6&#160;</span>Qilliicciyaagee aadhdhida eratettaa koyees; shin demmenna; akeekai de7iyo asi eratettaa demmanaagee a waayissenna. </div><div class='p'> <span class="verse" id="V7">7&#160;</span>Eeyya asappe haakka; aissi giikko, neeni a haasayaappe era demmakka. </div><div class='p'> <span class="verse" id="V8">8&#160;</span>Cincca asi ba oottiyoogaa eriyo gishshau, aadhdhida eranchcha gidees; shin eeyya asi ainne erennankka eriyaabaa milatiyo gishshau eeyya gidees. </div><div class='p'> <span class="verse" id="V9">9&#160;</span>Eeyyati nagaraa oottidi, azzaniyoogaa gishshaa qilliiccoosona; shin suureti bantta nagarai atto geetettanau koyoosona. </div><div class='p'> <span class="verse" id="V10">10&#160;</span>Ba wozanaa azzanuwaa aawu erees; a ufaissaakka ooninne aara koxxenna. </div><div class='p'> <span class="verse" id="V11">11&#160;</span>Iitatu keettai qolettana; shin suuretu keettai minnidi de7ana. </div><div class='p'> <span class="verse" id="V12">12&#160;</span>Asaassi likke milatiya ogee de7ees; shin bin, a wurssettai haiquwan kessi yeggees. </div><div class='p'> <span class="verse" id="V13">13&#160;</span>Miichchankka wozanai azzani erees; ufaissaa wurssettaikka azzano gidanau danddayees. </div><div class='p'> <span class="verse" id="V14">14&#160;</span>Iita asi ba iita oosuwaa waagaa ekkana; lo77o asikka ba lo77o oosuwaa waagaa ekkana. </div><div class='p'> <span class="verse" id="V15">15&#160;</span>Eeyya asi ubbabaa ammanees; shin cinccai akeekidi tanggees. </div><div class='p'> <span class="verse" id="V16">16&#160;</span>Aadhdhida eranchcha asi yayyees; iitaappekka haakkees; shin eeyyai banan ammanettidi otorettees. </div><div class='p'> <span class="verse" id="V17">17&#160;</span>Elle hanqqettiya asati eeyya ooso oottoosona. SHin cinccati danddayanchcha. </div><div class='p'> <span class="verse" id="V18">18&#160;</span>Eeyyati bantta azallatettaa waagaa ekkoosona; shin cinccati eratettaa kallachchaadan goxxoosona. </div><div class='p'> <span class="verse" id="V19">19&#160;</span>Iita asati lo77o asatu sinttan hokkidi, maarotaa woossoosona. Nagaranchchatikka xillotu penggiyan hokkoosona. </div><div class='p'> <span class="verse" id="V20">20&#160;</span>Hiyyeesai ba shooruwankka dosettenna; shin duretussi daro laggeti de7oosona. </div><div class='p'> <span class="verse" id="V21">21&#160;</span>Ba shooruwaa kariya asi nagaraa oottees; shin hiyyeesaa maaddiyaageeti anjjettidaageeta. </div><div class='p'> <span class="verse" id="V22">22&#160;</span>Iitabaa maqettiyaageeti baloosona gidokkonaa? SHin lo77obaa oottanau halchchiyaageeti tumatettaanne aggenna siiquwaa demmoosona. </div><div class='p'> <span class="verse" id="V23">23&#160;</span>Minnidi oottidoban ubban go77ai de7ees; shin coo mela haasayai hiyeesatetta xalaalaa ehees. </div><div class='p'> <span class="verse" id="V24">24&#160;</span>Aadhdhida eranchchatussi eta duretettai etau kallachcha; shin eeyyati bantta eeyyatettaa gujji gujjidi eeyyoosona. </div><div class='p'> <span class="verse" id="V25">25&#160;</span>Tumu markkai shemppuwaa ashshees; shin worddo markkai kashi erikke gees. </div><div class='p'> <span class="verse" id="V26">26&#160;</span>GODAASSI yayyiya urau mino qatoi de7ees. I a naatussikka baqatidi attiyo soho gidana. </div><div class='p'> <span class="verse" id="V27">27&#160;</span>GODAASSI yayyiyoogee de7oi kiyiyo pultto; hegaa gishshau, neeni haiquwaappe kessa ekkanau koyikko, GODAASSI yayya. </div><div class='p'> <span class="verse" id="V28">28&#160;</span>Kawuwaa gitatettai i haariyo asaa coratettaana; shin haariyo asi xayikko, ikka pattenna. </div><div class='p'> <span class="verse" id="V29">29&#160;</span>Danddayanchcha asaassi gita akeekai de7ees; shin elle hanqqettiya asi ba eeyyatettaa qonccissees. </div><div class='p'> <span class="verse" id="V30">30&#160;</span>Woppu giida wozanai bollaa payya wottees; shin qanaatee bollau ajaajje harggiyaa mala. </div><div class='p'> <span class="verse" id="V31">31&#160;</span>Hiyyeesata toochchiya asi eta Medhdhidaagaa cayees; shin metootanchchatussi kehiya asi Xoossaa bonchchees. </div><div class='p'> <span class="verse" id="V32">32&#160;</span>Iitati bantta iita oosuwan kunddana; shin xilloti bantta suuretettan naagettana. </div><div class='p'> <span class="verse" id="V33">33&#160;</span>Akeekanchcha asaa wozanan aadhdhida eratettai kumiis; shin eeyyati aadhdhida eratettaabaa aibanne erokkona. </div><div class='p'> <span class="verse" id="V34">34&#160;</span>Xillotettai issi kawotettaa asaa xoqqu xoqqu oottees; shin nagarai ai asanne kaushshees. </div><div class='p'> <span class="verse" id="V35">35&#160;</span>Kawoi eranchcha ashkkaran ufaittees; shin yeellayiya oosuwaa oottiya ashkkaraa hanqqettees. </div><ul class='tnav'>
<li><a href='index.htm'>Leemiso Maxaafaa</a></li>
<li><a href='PRO13.htm'>&lt;</a></li>
<li><a href='PRO.htm'>14</a></li>
<li><a href='PRO15.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
