<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Leemiso Maxaafaa 24</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Leemiso Maxaafaa</a></li>
<li><a href='PRO23.htm'>&lt;</a></li>
<li><a href='PRO.htm'>24</a></li>
<li><a href='PRO25.htm'>&gt;</a></li>
</ul>
<div class="main">
 
<div class='chapterlabel' id="V0"> 24</div><div class='p'> <span class="verse" id="V1">1&#160;</span>Ta na7au, iita asatu mala gidarkkinaashsha gooppa; etaara dabbotanaukka amottoppa;  <span class="verse" id="V2">2&#160;</span>aissi giikko, eti ubbatoo makkalabaa maqettoosona; bantta inxxarssan genebaa haasayoosona. </div><div class='p'> <span class="verse" id="V3">3&#160;</span>Keettai aadhdhida eratettan keexettees; akeekankka minnees.  <span class="verse" id="V4">4&#160;</span>Erai de7ikko, qol77oi al77obaaninne lo77oban ubban kumees. </div><div class='p'> <span class="verse" id="V5">5&#160;</span>Wozannaama urau gita wolqqai de7ees; eranchcha asikka minotettaa gujjees.  <span class="verse" id="V6">6&#160;</span>Neeni olau kiyanaappe kasetada halchchuwaa halchchana koshshees; daro zoriyaageetu zoriyan xoonoi beettees. </div><div class='p'> <span class="verse" id="V7">7&#160;</span>Eeyyai aadhdhida eratettaa akeekanau danddayenna; au yaa7ankka odiyoobi aibinne baawa. </div><div class='p'> <span class="verse" id="V8">8&#160;</span>Iitaa oottanau halchchiya urai genanchcha geetettana.  <span class="verse" id="V9">9&#160;</span>Eeyyatettaa qofai nagara; asai qilliicciyaagaa ixxees. </div><div class='p'> <span class="verse" id="V10">10&#160;</span>Neeni metuwaa gallassi laafikko, ne wolqqai guutta giyoogaa. </div><div class='p'> <span class="verse" id="V11">11&#160;</span>Haiqqanau bessennan, haiquwau pirddidi efiyoogeeta ashsha; worana haniyo wode co77u gaada xeelloppa.  <span class="verse" id="V12">12&#160;</span>Neeni, “Nuuni hagaa eribookko” yaagikko, wozanaa eriyaagee i be7ennee? Ne de7uwaa naagiyaagee erennee? Asa ubbau a oosuwaa oosuwaadan zaarennee? </div><div class='p'> <span class="verse" id="V13">13&#160;</span>Ta na7au, eessaa ma; eessai lo77o. Eessaa ililoi manggaagan mal77ees.  <span class="verse" id="V14">14&#160;</span>Aadhdhida eratettaikka hegaa mala; i ne shemppuwau mal77o gidiyoogaa era. Neeni a demmiyaabaa gidikko, sinttaara yaana kehai neessa; neeni ekkana gaada ufaissan naagiyoobaikka xayenna. </div><div class='p'> <span class="verse" id="V15">15&#160;</span>Xilluwaa keettaanne aquwaa bonqqanau qoppiya iita asadan hanoppa.  <span class="verse" id="V16">16&#160;</span>Xillo asi laapputoo kunddikkokka denddees; shin iitati metuwan xayana. </div><div class='p'> <span class="verse" id="V17">17&#160;</span>Ne morkkee kunddiyo wode ufaittoppa; i xubettiyo wodekka, “Hashshu!” gooppa.  <span class="verse" id="V18">18&#160;</span>Neeni ufaittikko, GODAI hegaa be7idi ufaittenna; a hanqqettiyoogaakka aggiigana. </div><div class='p'> <span class="verse" id="V19">19&#160;</span>Iitaa oottiyaageetu gishshau hirggoppa; eta mala gidarkkinaashsha gooppa.  <span class="verse" id="V20">20&#160;</span>Aissi giikko, iita urau sinttaara yaana kehi baawa; iitatu xomppeekka to7ana. </div><div class='p'> <span class="verse" id="V21">21&#160;</span>Ta na7au, GODAAYYOONNE kawuwaayyo yayya; etayyo makkaliyaageetuurakka zuppetoppa.  <span class="verse" id="V22">22&#160;</span>Aissi giikko, hegaa mala asata qoppenna metoi gakkees; kawuwaappenne GODAAPPE yaana metuwaa oonee eriyai? </div><div class='s'>Hara Aadhdhida Era Haasayata </div><div class='m'> <span class="verse" id="V23">23&#160;</span>Aadhdhida eranchchati gujjidikka hagaadan yaagidosona: </div><div class='p'>Pirddiiddi maaddiyoogee lo77o gidenna.  <span class="verse" id="V24">24&#160;</span>Mooranchchaa, “Neeni moorabaakka” yaagiya daannaa asai qanggana; kawotettatikka a ixxana.  <span class="verse" id="V25">25&#160;</span>Mooranchchaa qaxxayiyaageeti keehi nashettananne anjjettana. </div><div class='p'> <span class="verse" id="V26">26&#160;</span>Suure zaaruwaa zaariyoogee dabbotau malaata mala. </div><div class='p'> <span class="verse" id="V27">27&#160;</span>Kasetada ne gadiyaa ootta; kattaakka zera; hegaappe guyyiyan, ne keettaa keexxa. </div><div class='p'> <span class="verse" id="V28">28&#160;</span>Ne shooruwaa bolli gaasoi bainnan markkattoppa; ne doonankka cimmoppa.  <span class="verse" id="V29">29&#160;</span>“I tau oottidoogaadan, taani au oottana; taani au a oosuwaa kushiyaa zaarana” yaagoppa. </div><div class='p'> <span class="verse" id="V30">30&#160;</span>Taani issi gallassi, issi azallanne akeekai paccido bitaniyaa gaden de7iya woiniyaa turaa giddoora kanttaas.  <span class="verse" id="V31">31&#160;</span>Kanttiyo wode, agunttainne sharafai goozi wottiis; yuushuwan de7iya shuchchaa gimbbeekka qolettiichchiis.  <span class="verse" id="V32">32&#160;</span>Taani a be7ido wode, qoppaas; taani be7idoogaappe timirttiyaa tamaaraas.  <span class="verse" id="V33">33&#160;</span>Neeni guuttaa liphphi ga; guuttaa xiskka; ne kushiyaakka shiishshada guuttaa shemppa ekka.  <span class="verse" id="V34">34&#160;</span>Hegaappe guyyiyan, hiyyeesatettai panggadan yaana; pacaikka ola miishshaa oiqqida asadan puttu gaana. </div><ul class='tnav'>
<li><a href='index.htm'>Leemiso Maxaafaa</a></li>
<li><a href='PRO23.htm'>&lt;</a></li>
<li><a href='PRO.htm'>24</a></li>
<li><a href='PRO25.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
