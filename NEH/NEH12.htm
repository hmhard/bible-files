<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Nahimiyaa Maxaafaa 12</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Nahimiyaa Maxaafaa</a></li>
<li><a href='NEH11.htm'>&lt;</a></li>
<li><a href='NEH.htm'>12</a></li>
<li><a href='NEH13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>Omooduwaappe Simmida Qeesetunne Leewatu Sunttaa </div><div class='p'> <span class="verse" id="V1">1&#160;</span>Salaatiyaala na7aa Zarubaabeelaaranne qeese ubbatu halaqaa Yaasuura omooduwaappe simmida qeeseti hageeta: Saraaya, Ermmaasa, Izira,  <span class="verse" id="V2">2&#160;</span>Amaariyaa, Malluuka, Haxxuusha,  <span class="verse" id="V3">3&#160;</span>SHakaaniyaa, Rehuuma, Maremoota,  <span class="verse" id="V4">4&#160;</span>Idda, Ginnetoona, Abiiya,  <span class="verse" id="V5">5&#160;</span>Miyamiina, Ma7aadiyaa, Bilgga,  <span class="verse" id="V6">6&#160;</span>SHamaa7iyaa, Yoyaariiba, Yadaaya,  <span class="verse" id="V7">7&#160;</span>Saala, Amooka, Hilqqiyaanne Yadaaya. Hageeti Yaasu laittan qeesetussinne qeesetu yaratussi halaqa gididaageeta. </div><div class='p'> <span class="verse" id="V8">8&#160;</span>Etaara issippe simmida Leewati Yaasa, Biinuya, Qaadimi7eela, SHerebiyaa, Yihudaanne Mataaniyaa. Mataanee hara banaara oottiyaageetuura issippe galataa mazamuriyaa yexxiyaageetussi halaqa.  <span class="verse" id="V9">9&#160;</span>Etaara issippe yexxiya Baaqibuuqeenne Uunnoi etappe sinttaara haa simmi eqqidi yexxoosona. </div><div class='p'> <span class="verse" id="V10">10&#160;</span>Yaasu Yoyaaqiima yeliis; Yoyaaqiimi Eliyaashiba yeliis; Eliyaashibi Yoyaadaa7a yeliis;  <span class="verse" id="V11">11&#160;</span>Yoyaadaa7i Yonaataana yeliis; Yonaataani Yadduu7a yeliis.  <span class="verse" id="V12">12&#160;</span>Yoyaaqiimi qeese ubbatu halaqa gidido laitti, hagaappe kaallidi xaafettidaageeti, qeesetu yaratu halaqa gididosona. </div><div class='p'>Saraaya yaraa halaqai Maraaya. </div><div class='p'>Ermmaasa yaraa halaqai Hanaaniyaa. </div><div class='p'> <span class="verse" id="V13">13&#160;</span>Izira yaraa halaqai Mashulaama. </div><div class='p'>Amaariyaa yaraa halaqai Yahohanaana. </div><div class='p'> <span class="verse" id="V14">14&#160;</span>Malluuka yaraa halaqai Yonaataana. </div><div class='p'>SHabaaniyaa yaraa halaqai Yooseefa. </div><div class='p'> <span class="verse" id="V15">15&#160;</span>Hariima yaraa halaqai Adiina. </div><div class='p'>Maraayoota yaraa halaqai Hilqqaaya. </div><div class='p'> <span class="verse" id="V16">16&#160;</span>Iddo yaraa halaqai Zakkaariyaasa. </div><div class='p'>Ginnetoona yaraa halaqai Mashulaama. </div><div class='p'> <span class="verse" id="V17">17&#160;</span>Abiiya yaraa halaqai Ziikira. </div><div class='p'>Miniyaaminanne Ma7aadiyaa yaraa halaqai Pilxxaaya. </div><div class='p'> <span class="verse" id="V18">18&#160;</span>Bilgga yaraa halaqai SHaamu7a. </div><div class='p'>SHamaa7iyaa yaraa halaqai Yonaataana. </div><div class='p'> <span class="verse" id="V19">19&#160;</span>Yoyaariiba yaraa halaqai Matanaaya. </div><div class='p'>Yadaaya yaraa halaqai Uzza. </div><div class='p'> <span class="verse" id="V20">20&#160;</span>Sallaaya yaraa halaqai Qaallaaya. </div><div class='p'>Amooka yaraa halaqai Ebeera. </div><div class='p'> <span class="verse" id="V21">21&#160;</span>Hilqqiyaa yaraa halaqai Hashaabiyaa. </div><div class='p'>Yadaaya yaraa halaqai Nataani7eela. </div><div class='p'> <span class="verse" id="V22">22&#160;</span>Leewatu halaqati Eliyaashibi, Yoyaadaa7i, Yohanaaninne Yadduu7i qeese halaqa gidido dumma dumma laittan xaafettidosona. Qassi qeeseti Parsse biittaa asa gidiya Daariyoosi kawotido laittan xaafettidosona.  <span class="verse" id="V23">23&#160;</span>Gido shin, Leewatu yaratu halaqati mazggafan xaafettidoi Eliyaashiba na7aa na7aa Yohanaani haiqqana gakkanaashin de7iya wodiyaa xalaalaana. </div><div class='p'> <span class="verse" id="V24">24&#160;</span>Leewata kaalettiyaageeti Hashaabiyaa, SHerebiyaanne Qaadimi7eela na7aa Yaasa. Eti Xoossa asa gidiya Kawoi Daawiti azazidoogaadan, naa77an shaahetti eqqidi, kayan kayan Xoossaa bonchchoosonanne ayyo galataa mazamuriyaa yexxoosona. </div><div class='p'> <span class="verse" id="V25">25&#160;</span>Beeta Maqidasiyaa gimbbiyaa penggiyaa matan keexettida dumma dumma miishshaa wottiyo keettaa naagiyaageeti Mataaniyaa, Baaqibuuqiyaa, Obaadiyaa, Mashulaama, Xalmmoonanne Aqquuba giyoogeeta.  <span class="verse" id="V26">26&#160;</span>Hageeti Yoxedeeqa na7aa na7aa, Yaasu na7aa Yoyaaqiimi, biittaa haariyaa Nahimeenne qeesenne xaafe gidiya Iziri de7ido laittan oottidosona. </div><div class='s'>Nahimee Yerusalaame Katamaa Gimbbiyaa Anjjissiyo Baalaa Oottiis </div><div class='p'> <span class="verse" id="V27">27&#160;</span>Yerusalaame gimbbee gimbbettidi wurido baalaa bonchchiyo wode, Leewati bantta de7iyo sohuwaappe sohuwaappe koyettidi, Yerusalaame yiidosona; yiidi daalan, diittaaninne maazinqqiyan galataa mazamuriyaa ufaissan yexxiiddi, baalaa puulayidosona.  <span class="verse" id="V28">28&#160;</span>Ha baalaa bonchchanau Leewatu zareti, mazamuriyaa yexxiyaageeti ubbai bantta keexxidi uttido Yerusalaame yuushuwaappenne Naxoofatu biittan de7iya qeeri katamatuppe,  <span class="verse" id="V29">29&#160;</span>Beeti-Gelggalappe, Gebaa7appenne Azimaaweetappe shiiqettidi yiidosona.  <span class="verse" id="V30">30&#160;</span>Hegaappe guyyiyan, qeesetinne Leewati bantta huuphiyau geeyidosona; qassi asai ubbai, gimbbiyaa penggetinne gimbbee Xoossaassi geeyanaadan oottiyo wogaa polidosona. </div><div class='p'> <span class="verse" id="V31">31&#160;</span>Taani Yihudaa kaalettiyaageeta gimbbiyaa bollan shiishshaas; qassi mazamuriyaa yexxiyaageetakka naa77u citan shaakkada Xoossaa galatana mala oottaas. Issi citai gimbbiyaa huuphiyaara ushachchi simmidi, Pituwaa Oliyo Penggiyaa baggau biis.  <span class="verse" id="V32">32&#160;</span>Hoshaayinne Yihudaa kaalettiyaageetuppe baggati etappe guyyeera kaalloosona.  <span class="verse" id="V33">33&#160;</span>Harati qassi etaara de7iyaageeti Azaariyaa, Izira, Mashulaama,  <span class="verse" id="V34">34&#160;</span>Yihudaa, Biniyaama, SHamaa7iyaa, Ermmaasanne  <span class="verse" id="V35">35&#160;</span>xurumbbaa oiqqida qeeseta. Qassi etappe guyyeera yiidaagee Zakkaariyaasa; Zakkaariyaasi Yonaataana na7aa; Yonaataani SHamaa7iyaa na7aa; SHamaa7ee Mataaniyaa na7aa; Mataanee Mikaaya na7aa; Mikaayi Zakkuura na7aa; Zakkuuri Asaafa na7aa.  <span class="verse" id="V36">36&#160;</span>Zakkaariyaasa yara gidiya SHamaa7ee, Azaari7eeli, Milalaayi, Gilalaayi, Ma7aayi, Nataani7eeli, Yihudainne Hanaani Xoossaa asa gidiya Daawiti Xoossaassi yexxiyo wode go7ettiyo yetta miishsha ubbaa ekkidi, Zakkaariyaasappe guyyeera kaallidosona. Eta citaa kaalettiyaagee xaafiyaa Izira.  <span class="verse" id="V37">37&#160;</span>Pulttuwaa Penggiyaakko gakkoogaappe guyyiyan, Daawita Katamaakko simmidi, gimbbiyaa bollan de7iya xekkaa kiyidosona; kiyidi Daawita keettaa aadhdhidi, katamaappe arshsho baggaara de7iya Haattaa Penggiyaakko biidosona. </div><div class='p'> <span class="verse" id="V38">38&#160;</span>Naa77antto mazamuriyaa yexxiyaageetu citai gimbbiyaa huuphiyaa oiqqidi, haddirssi simmidi biis. Taani asaappe baggaara issippe gidada etappe guyyeera kaallaas. Itoone Adussa Gimbbiyaappe aadhdhidi, Aaho Gimbbiyaa giyo sohuwaa gakkida.  <span class="verse" id="V39">39&#160;</span>Qassi hegaappekka simmin, Efireema Penggiyaa, Gal77a Penggiyaa, Moliyaa Penggiyaa, Hanaani7eela Adussa Gimbbiyaanne Xeetu Adussa Gimbbiyaa gakkanaashinkka biida. Wurssettan Dorssaa Penggiyaa mataara biidi, Naagiyaageetu Penggiyaa gakkidi eqqida. </div><div class='p'> <span class="verse" id="V40">40&#160;</span>Mazamuriyan Xoossaa galatiya naa77u citaikka Xoossaa Beeta Maqidasiyaakko gakkidosona; qassi taanikka tanaara issippe de7iya kaalettiyaageetuura gakkaas.  <span class="verse" id="V41">41&#160;</span>Nuuppe harati hagaappe kaallidi xaafettida, xurumbbaa punniya qeesetikka gakkidosona. Hegeetikka Eliyaaqiima, Ma7iseeya, Miniyaamina, Mikaaya, Eliyoo7enaaya, Zakkaariyaasanne Hanaaniyaa.  <span class="verse" id="V42">42&#160;</span>Eta kaallidi gakkidaageeti Ma7iseeya, SHamaa7iyaa, El77aazara, Uzza, Yahohanaana, Malkkiyaa, Elaamanne Exeera. Nuuni ubbai denddi eqqoogaappe guyyiyan, mazamuriyaa yexxiyaageeti Yiziraahee eta kaalettin, bantta cenggurssaa xoqqu oottidi yexxidosona. </div><div class='p'> <span class="verse" id="V43">43&#160;</span>He gallassi daro yarshshuwaa asai Xoossaassi yarshshiis; aissi giikko, Xoossai eta gita ufaissan ufaissiis; macca asaikka naatikka ufaittidosona. Hegaa gishshau, Yerusalaame asai ufaittiyo ufaissai haahuwan siyettiis. </div><div class='p'> <span class="verse" id="V44">44&#160;</span>He gallassi asai immiyo imotataa, asirataanne laittan ka77iyaa kattaa aifiyaappe koiruwaa shiishshidi, miishshata wottiyo keettan wottidi, naagiya halaqata dooridosona. Ha doorido asati dumma dumma katamatun de7iya shooqatuppe higgee azaziyoogaadan, qeesetussinne Leewatussi bessiya qommuwaa shiishshoosona. Aissi giikko, Yihudaa asai ubbai qeesetuuninne Leewatun keehippe ufaittidosona.  <span class="verse" id="V45">45&#160;</span>Eti Xoossai azazidobaa oottidosona; qassi geeyiyo wogaakka polidosona. Eta xalla gidennan, mazamuriyaa yexxiyaageetinne penggiyaa naagiyaageeti Daawitinne a na7aa Solomoni azazido oosuwaa polidosona.  <span class="verse" id="V46">46&#160;</span>Kase Daawitanne Asaafa wodiyaappe doommidikka mazamuriyaa yexxiyaageetu citaa kaalettiyaageeti Xoossaa yettan galatanaunne bonchchanau de7iyoogee erettidi de7iyaabaa.  <span class="verse" id="V47">47&#160;</span>Zarubaabeela laittaaninne Nahimiyaa laittan Israa7eela ubbai mazamuriyaa yexxiyaageetussinne penggiyaa naagiyaageetussi bessiya qommuwaa hachchi hachchi immidosona; qassi Leewatussikka etau dummayido qommuwaa immidosona. Leewatikka qassi Aaroona yarata gidiya qeesetussi etayyo dummayido qommuwaa immidosona. </div><ul class='tnav'>
<li><a href='index.htm'>Nahimiyaa Maxaafaa</a></li>
<li><a href='NEH11.htm'>&lt;</a></li>
<li><a href='NEH.htm'>12</a></li>
<li><a href='NEH13.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
