<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Doomettaabaa 36</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Doomettaabaa</a></li>
<li><a href='GEN35.htm'>&lt;</a></li>
<li><a href='GEN.htm'>36</a></li>
<li><a href='GEN37.htm'>&gt;</a></li>
</ul>
<div class="main">
 
<div class='chapterlabel' id="V0"> 36</div><div class='s'>Eesawa Yeletaa </div><div class='r'>(Hanidabaa Odiya Koiro Maxaafaa 1:34-37) </div><div class='p'> <span class="verse" id="V1">1&#160;</span>Eedooma giyo Eesawa yeletai hagaappe kaallidi xaafettidaagaa.  <span class="verse" id="V2">2&#160;</span>Eesawi Kanaane biittaa macca naatuppe bau machchota ekkiis; etinne Hiitiyaa Eloona na7iyo Aado, Hiiwiyaa Xibaa7oona na7ai Aani yelido Oholiibaamonne  <span class="verse" id="V3">3&#160;</span>Isimaa7eela na7iyo, Nabaayoota michchiyo Baasemaato.  <span class="verse" id="V4">4&#160;</span>Aada Eesawayyo Elifaaza yelaasu; Baasemaatakka Ra7u7eela yelaasu;  <span class="verse" id="V5">5&#160;</span>Oholiibaama Ya7uusha, Yaa7ilaamanne Qoraaha yelaasu; Kanaane biittan Eesawayyo yelettida attuma naati hageeta. </div><div class='p'> <span class="verse" id="V6">6&#160;</span>Eesawi ba keettaayeta, ba attuma naatanne macca naata, ba so asa ubbaa, ba miizzatanne ba mehe ubbaa Kanaane biittan i haaridobaa ubbaa ekkidi, ba ishaa Yaaqoobappe haakkiya biitti biis.  <span class="verse" id="V7">7&#160;</span>Eta aqoi darido gishshau, eti issippe de7anau danddayibookkona; eta mehee darido gishshau, eti de7iyo biittai eta naa77aayyo gidanau danddayibeenna. </div><div class='p'> <span class="verse" id="V8">8&#160;</span>Yaanin Eedooma giyo Eesawi Se7iira giyo gezziyan uttiis. </div><div class='p'> <span class="verse" id="V9">9&#160;</span>Se7iira gezziyan de7ida Eedoomatu aawaa Eesawa yeletai hagaappe kaallidi xaafettidaagaa.  <span class="verse" id="V10">10&#160;</span>Hagee Eesawa attuma naatu sunttaa; hegeetinne Eesawa keettaayee Aadi na7aa Elifaazanne Eesawa keettaayee Baasemaati na7aa Ra7u7eela. </div><div class='p'> <span class="verse" id="V11">11&#160;</span>Elifaaza naati Temaana, Omaara, Xafa, Ga7itaamanne Qanaaza.  <span class="verse" id="V12">12&#160;</span>Qassi Timinaa7a Eesawa na7aa Elifaazayyo kaadumata; a Elifaazayyo Amaaleeqa yelaasu. Hageeti Eesawa keettaayee Aadi na7aa naata. </div><div class='p'> <span class="verse" id="V13">13&#160;</span>Ra7u7eela attuma naati Nahaata, Zaraaha, SHammanne Miiza; hageeti Eesawa keettaayee Baasemaati na7aa naata. </div><div class='p'> <span class="verse" id="V14">14&#160;</span>Xibaa7oona na7ai Aani yelido Oholiibaama attuma naati hageeta; a Eesawayyo Ya7uusha, Yaa7ilaamanne Qoraaha yelaasu. </div><div class='p'> <span class="verse" id="V15">15&#160;</span>Eesawa yeletaa halaqati hagaappe kaallidi xaafettidaageeta. Eesawayyo baira na7aa Elifaaza attuma naati, halaqa gididaageeti Temaana, Omaara, Xafa, Qanaaza,  <span class="verse" id="V16">16&#160;</span>Qoraaha, Ga7itaamanne Amaaleeqa; Eedooma biittan Elifaazi yelido halaqati hageeta; hageeti ubbai Aadi na7aa naata. </div><div class='p'> <span class="verse" id="V17">17&#160;</span>Eesawa na7aa Ra7u7eela attuma naati, halaqa gididaageeti Nahaata, Zaraaha, SHammanne Miiza; Eedooma biittan Ra7u7eeli yelido halaqati hageeta; eti Eesawa keettaayee Baasemaati na7aa naata. </div><div class='p'> <span class="verse" id="V18">18&#160;</span>Eesawa keettaayee Oholiibaami attuma naati, halaqa gididaageeti Ya7uusha, Yaa7ilaamanne Qoraaha; eti Aana na7ee, Eesawa keettaayee Oholiibaamippe yelettida halaqata. </div><div class='p'> <span class="verse" id="V19">19&#160;</span>Eedooma giyo Eesawa attuma naati hageeta; eta halaqatikka hageeta. </div><div class='s'>Se7iira Yeletaa </div><div class='r'>(Hanidabaa Odiya Koiro Maxaafaa 1:38-42) </div><div class='p'> <span class="verse" id="V20">20&#160;</span>Eedooma biittan de7iya Hooriyaa Se7iira attuma naati hagaappe kaallidi xaafettidaageeta; hegeetikka Loxaana, SHobaala, Xibaa7oona, Aana,  <span class="verse" id="V21">21&#160;</span>Dishoona, Exeeranne Dishaana; hegeeti, Eedooma biittan de7iya Se7iira attuma naati, Hooretu halaqata. </div><div class='p'> <span class="verse" id="V22">22&#160;</span>Loxaana attuma naati Hooranne Heemaama; Loxaana michchiyaa Timinaa7o. </div><div class='p'> <span class="verse" id="V23">23&#160;</span>SHobaala attuma naati Aaliwaana, Manahaata, Eebaala, SHefanne Oonaama. </div><div class='p'> <span class="verse" id="V24">24&#160;</span>Xibaa7oona attuma naati Aayanne Aana; hagee Aani bazzon ba aawaa Xibaa7oona hareta heemmiiddi haattaa bilbbuwaa demmidaagaa. </div><div class='p'> <span class="verse" id="V25">25&#160;</span>Aana na7ai Dishoona; na7iyaa qassi Oholiibaamo. </div><div class='p'> <span class="verse" id="V26">26&#160;</span>Dishoona attuma naati Hemddaana, Eshibaana, Yitiraananne Karaana. </div><div class='p'> <span class="verse" id="V27">27&#160;</span>Exeera attuma naati Bilihaana, Za7iwaananne Aqaana. </div><div class='p'> <span class="verse" id="V28">28&#160;</span>Dishaana attuma naati Uuxanne Araana. </div><div class='p'> <span class="verse" id="V29">29&#160;</span>Hooretu halaqati hageeta; Loxaana, SHobaala, Xibaa7oona, Aana,  <span class="verse" id="V30">30&#160;</span>Dishoona, Exeeranne Dishaana. Hageeti Se7iira biittan bantta yaran yaran shaahettida Hooretu halaqata. </div><div class='s'>Eedooma Kawota </div><div class='r'>(Hanidabaa Odiya Koiro Maxaafaa 1:43-54) </div><div class='p'> <span class="verse" id="V31">31&#160;</span>Israa7eelan kawoi kawotanaappe kase Eedooma biittan kawotida kawoti hagaappe kaallidi xaafettidaageeta. </div><div class='p'> <span class="verse" id="V32">32&#160;</span>Ba7oora na7ai Belaa7i Eedooman kawotiis; a katamaa sunttai Dinaaba geetettees. </div><div class='p'> <span class="verse" id="V33">33&#160;</span>Belaa7i haiqqin, Booxirappe yiida Zaraaha na7ai Yobaabi kawotiis. </div><div class='p'> <span class="verse" id="V34">34&#160;</span>Yobaabi haiqqin, Temaana biittaappe yiida Hushaami kawotiis. </div><div class='p'> <span class="verse" id="V35">35&#160;</span>Hushaami haiqqin, Badaada na7ai Hadaadi, Midiyaama asata Moo7aaba biittan xoonidaagee kawotiis; a katamaa sunttai Awiita geetettiis. </div><div class='p'> <span class="verse" id="V36">36&#160;</span>Hadaadi haiqqin, Maasireeqappe yiida Saamili kawotiis. </div><div class='p'> <span class="verse" id="V37">37&#160;</span>Saamili haiqqin, shaafaa matan de7iya Rahobootappe yiida SHaa7uli kawotiis. </div><div class='p'> <span class="verse" id="V38">38&#160;</span>SHaa7uli haiqqin, Akiboora na7ai Ba7aalihanaani kawotiis. </div><div class='p'> <span class="verse" id="V39">39&#160;</span>Akiboora na7aa Ba7aalihanaani haiqqin, Hadaari kawotiis; a katamaa sunttai Paa7u geetettees; a keettaayyiyaa Mezaahaaba na7iyaa Maaxireeda yelido Mahexaabi7eelo geetettausu. </div><div class='p'> <span class="verse" id="V40">40&#160;</span>Eesawa yeletaa halaqati bantta yaran yaran, bantta sohuwan sohuwaaninne bantta sunttan sunttan hageeta; Timinaa7a, Aliwa, Yeteeta,  <span class="verse" id="V41">41&#160;</span>Oholiibaama, Eela, Piinoona,  <span class="verse" id="V42">42&#160;</span>Qanaaza, Temaana, Mibxxaara,  <span class="verse" id="V43">43&#160;</span>Maagidi7eelanne Iraama. Hageeti bantta haariyo biittan, bantta de7iyoosan de7iyoosan Eedooma halaqata. Hagee Eesawi, Eedoomatu aawaa. </div><ul class='tnav'>
<li><a href='index.htm'>Doomettaabaa</a></li>
<li><a href='GEN35.htm'>&lt;</a></li>
<li><a href='GEN.htm'>36</a></li>
<li><a href='GEN37.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
