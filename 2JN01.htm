<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Naa77antto Yohaannisa 1</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Naa77antto Yohaannisa</a></li>
<li><a href='1JN05.htm'>&lt;</a></li>
<li><a href='2JN.htm'>1</a></li>
<li><a href='3JN01.htm'>&gt;</a></li>
</ul>
<div class="main">
<div class='mt'>Yohaannisi Xaafido Naa77antto Kiitaa </div><div class='is'>Gidduwaa Erissuwaa </div><div class='ip'>Yohaannisi xaafido naa77antto kiitaa “Yesuusi kiittido cima Yohaannisi” xaafiis. Xaafettidoogeekka “Doorettida godeessanne i naatussa.” Ooni erii, issi man77e woosa keetteessanne in uttiya asaassa gidennan aggenna. Ha qantta kiitai xaafettidoogee eti issoi issuwaara siiqettanaadan hassayissanaassanne worddo asttamaaretuppenne eta timirttiyaappe naagettanaadan qofissanaassa.  
</div><div class='chapterlabel' id="V0"> 1</div><div class='p'> <span class="verse" id="V1">1-2&#160;</span>Taani cimai, intteyyo doorettida godatteeyyoonne ne naatuyyo ha dabddaabbiyaa xaafais; nu giddon de7iya qassi nunaara merinau de7ana tumatettaa gishshau, taani inttena tumu siiqais. Qassi ta xalaala gidennan, tumatettaa eriya ubbati inttena siiqoosona. </div><div class='p'> <span class="verse" id="V3">3&#160;</span>Xoossaa nu Aawaa aaro kehatettai, maarotettainne sarotettai a Na7aa Yesuus Kiristtoosa aaro kehatettai, maarotettainne sarotettai tumatettaaninne siiquwan nunaara issippe gido. </div><div class='s'>Tumaabaanne Siiquwaabaa </div><div class='p'> <span class="verse" id="V4">4&#160;</span>Xoossai, Aawai nuna azazidoogaadan, ne naatuppe amaridaageeti, tumatettan de7iyoogaa be7ada taani daro ufaittaas.  <span class="verse" id="V5">5&#160;</span>Siiqo godattee, ha77ikka nuuni ubbai issoi issuwaara siiqettana mala, taani nena woossais; ha azazoi kaseesappe nunaara de7iya azazoppe attin, taani neeyyo ooratta azazo xaafikke.  <span class="verse" id="V6">6&#160;</span>Siiquwaa giyoogee nuuni Xoossaa azazuwaa naagiiddi de7iyoogaa giyoogaa. Qassi koiroosappe intte siyidoogaadankka, a azazoi aibee giikko, intte ubbai siiquwan de7anaagaa. </div><div class='p'> <span class="verse" id="V7">7&#160;</span>Aissi giikko, Yesuus Kiristtoosi asa gididi yiidoogaa ammanokko giyaageeti, balettiya daro asati, dere giddo gelidosona. Hegaa mala urai ooninne asa balettiyaagaanne Kiristtoosa morkkiyaa.  <span class="verse" id="V8">8&#160;</span>Intte oottidoogau kumetta woituwaa ekkanaappe attin, intte oottidoogaa bashshenna mala, inttena naagite. </div><div class='p'> <span class="verse" id="V9">9&#160;</span>Kiristtoosa timirttiyaappe haakkiya uraunne qassi a timirttiyan de7enna urau Xoossai baawa. Kiristtoosa timirttiyan de7iya uraayyo Aawainne Na7ai de7oosona.  <span class="verse" id="V10">10&#160;</span>Ooninne inttekko yiidi, ha timirttiyaa eheennan aggikko, intte soo a gelissoppite; sarokka gooppite.  <span class="verse" id="V11">11&#160;</span>Aissi giikko, a saro giya urai a iita oosuwaa aara shaakkees. </div><div class='s'>Wurssetta Sarotaa </div><div class='p'> <span class="verse" id="V12">12&#160;</span>Taani intteyyo xaafanau koyido darobai de7ees; shin woraqataaninne qalamiyan xaafanau koyabeikke; shin nu ufaissai polettana mala, inttenaara doonan haasayanau inttekko baana gaada qoppais. </div><div class='p'> <span class="verse" id="V13">13&#160;</span>Xoossai doorido ne michchee naati nena saro saro yaagoosona. </div><ul class='tnav'>
<li><a href='index.htm'>Naa77antto Yohaannisa</a></li>
<li><a href='1JN05.htm'>&lt;</a></li>
<li><a href='2JN.htm'>1</a></li>
<li><a href='3JN01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
