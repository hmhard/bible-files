<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Hanidabaa Odiya Koiro Maxaafaa 27</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Hanidabaa Odiya Koiro Maxaafaa</a></li>
<li><a href='1CH26.htm'>&lt;</a></li>
<li><a href='1CH.htm'>27</a></li>
<li><a href='1CH28.htm'>&gt;</a></li>
</ul>
<div class="main">
 
<div class='chapterlabel' id="V0"> 27</div><div class='s'>Israa7eela Asaa Kaalettiyaageeta </div><div class='p'> <span class="verse" id="V1">1&#160;</span>Bantta citan citan kawotettaa aissida Israa7eela keettaa asatu halaqati, shaalaqatinne mato halaqati hagaappe kaallidi xaafettidaageeta. Issi issi citan laatamanne oiddu sha7u asati de7oosona. Issi issi citai laittaa giddon issi issi aginau kayan kayan kawotettaa oosuwaa oottanau kiyees. </div><div class='p'> <span class="verse" id="V2">2&#160;</span>Koiro aginan kiyiya citaa kaalettiyaagee Zabddi7eela na7aa Yaashobi7aama; a citan laatamanne oiddu sha7u asai de7ees.  <span class="verse" id="V3">3&#160;</span>Yaashobi7aami Paareesa zeretta; i koiro aginau olanchchatu halaqatuyyo gadaawa. </div><div class='p'> <span class="verse" id="V4">4&#160;</span>Naa77antto aginan kiyiya citaa kaalettiyaagee Ahoohiyaa Dodaaya; a citan laatamanne oiddu sha7u asai de7ees. Appe kaalliyaagee Miqiloota. </div><div class='p'> <span class="verse" id="V5">5&#160;</span>Heezzantto aginan kiyiya citaa kaalettiyaagee qeesiyaa Yoodaahe na7aa Banaaya; a citan laatamanne oiddu sha7u asai de7ees.  <span class="verse" id="V6">6&#160;</span>Banaayi hasttamu erettida asatu giddon mino asa gididi, hasttamatuyyo halaqatiis. A sohuwan a na7ai Amizabaadi halaqatiis. </div><div class='p'> <span class="verse" id="V7">7&#160;</span>Oiddantto aginan kiyiya citaa kaalettiyaagee Yoo7aaba ishaa Asaaheela; a citan laatamanne oiddu sha7u asai de7ees. A sohuwan a na7ai Zabaadee halaqatiis. </div><div class='p'> <span class="verse" id="V8">8&#160;</span>Ichchashantto aginan kiyiya citaa kaalettiyaagee Yixihaara yaraappe SHamihuuta; a citan laatamanne oiddu sha7u asai de7ees. </div><div class='p'> <span class="verse" id="V9">9&#160;</span>Usuppuntta aginan kiyiya citaa kaalettiyaagee Taqo7appe yiida Iqqeesha na7aa Ira; a citan laatamanne oiddu sha7u asai de7ees. </div><div class='p'> <span class="verse" id="V10">10&#160;</span>Laappuntta aginan kiyiya citaa kaalettiyaagee Efireema zariyaappe Piloonappe yiida Heleexa; a citan laatamanne oiddu sha7u asai de7ees. </div><div class='p'> <span class="verse" id="V11">11&#160;</span>Hosppuntta aginan kiyiya citaa kaalettiyaagee Huushappe yiida Sibbakaaya; a citan laatamanne oiddu sha7u asai de7ees. Sibbakaayi Yihudaa zarenne Zaraaha yara. </div><div class='p'> <span class="verse" id="V12">12&#160;</span>Uddufuntta aginan kiyiya citaa kaalettiyaagee Biniyaama zare gidida Anatootiyaa Abi7eezera; a citan laatamanne oiddu sha7u asai de7ees. </div><div class='p'> <span class="verse" id="V13">13&#160;</span>Tammantta aginan kiyiya citaa kaalettiyaagee Naxoofappe yiida, Zaraaha yara gidiya Maahiraaya; a citan laatamanne oiddu sha7u asai de7ees. </div><div class='p'> <span class="verse" id="V14">14&#160;</span>Tammanne isiinintta aginan kiyiya citaa kaalettiyaagee Pir77aatoonappe yiida, Efireema zare gidiya Banaaya; a citan laatamanne oiddu sha7u asai de7ees. </div><div class='p'> <span class="verse" id="V15">15&#160;</span>Tammanne naa77antto aginan kiyiya citaa kaalettiyaagee Naxoofappe yiida, Otini7eela yara gidiya Helddaaya; a citan laatamanne oiddu sha7u asai de7ees. </div><div class='s'>Israa7eela Zareta Aissiyaageeta </div><div class='p'> <span class="verse" id="V16">16&#160;</span>Israa7eela zareta aissanau sunttettidaageeti hagaappe kaallidi xaafettidaageeta. </div><div class='p'>Roobeela zariyaa aissiyaagee Ziikira na7aa El77eezara. </div><div class='p'>Simoona zariyaa aissiyaagee Maa7ika na7aa SHafaaxiyaa. </div><div class='p'> <span class="verse" id="V17">17&#160;</span>Leewa zariyaa aissiyaagee Qamu7eela na7aa Hashaabiyaa. </div><div class='p'>Aaroona zariyaa aissiyaagee Xaadooqa. </div><div class='p'> <span class="verse" id="V18">18&#160;</span>Yihudaa zariyaa aissiyaagee Daawita ishaa Eeliha. </div><div class='p'>Yisaakoora zariyaa aissiyaagee Mikaa7eela na7aa Omira. </div><div class='p'> <span class="verse" id="V19">19&#160;</span>Zaabiloona zariyaa aissiyaagee Obaadiyaa na7aa Yishimaa7iyaa. </div><div class='p'>Nifttaaleema zariyaa aissiyaagee Aziri7eela na7aa Yaarimoota. </div><div class='p'> <span class="verse" id="V20">20&#160;</span>Efireema zariyaa aissiyaagee Azaaziyaa na7aa Hoshee7a. </div><div class='p'>Yorddaanoosa SHaafaappe arggo baggan de7iya Minaase zaretuppe baggaa aissiyaagee Padaaya na7aa Yuu7eela. </div><div class='p'> <span class="verse" id="V21">21&#160;</span>Yorddaanoosa SHaafaappe arshsho bagga Gala7aaden de7iya Minaase zaretuppe baggaa aissiyaagee Zakkaariyaasa na7aa Idda. </div><div class='p'>Biniyaama zariyaa aissiyaagee Abaneera na7aa Ya7isi7eela. </div><div class='p'> <span class="verse" id="V22">22&#160;</span>Daana zariyaa aissiyaagee Yirohaama na7aa Azaari7eela. </div><div class='p'>Hageeti Israa7eela zareta aissiyaageeta. </div><div class='p'> <span class="verse" id="V23">23&#160;</span>GODAI Israa7eela asaa saluwaa xoolinttiyaadan corayana giido gishshau, Daawiti laatamu laittanne laatamu laittaappe garssaara de7iyaageeta qoodan gelissibeenna.  <span class="verse" id="V24">24&#160;</span>Xaruuyi na7ai Yoo7aabi asaa qoodaa doommiis; shin qoodi wurssibeenna. Asaa qoodido gaasuwan GODAI Israa7eela asaa bolli hanqqettiis. Hegaa gishshau, eta qoodai Kawuwaa Daawita taarikiyaa mazggafan xaafettibeenna. </div><div class='s'>Kawo Aquwaassi Aawatiyaageeta </div><div class='p'> <span class="verse" id="V25">25&#160;</span>Kawo buquraa minjjiyoosau aawatiyaagee Adii7eela na7aa Azimaaweeta. Gaxariyan, katamatuuninne moottatun de7iya miishshaassi aawatiyaagee Ooziyaana na7aa Yonaataana.  <span class="verse" id="V26">26&#160;</span>Biittaa goyiya goshshanchchatu bolli aawatiyaagee Kaluuba na7aa Eezira.  <span class="verse" id="V27">27&#160;</span>Woiniyaa turaa sohotuyyo aawatiyaagee Raamappe yiida SHim77a. Woiniyaa eessaa minjjiyoosau aawatiyaagee SHafaamappe yiida Zabdda. </div><div class='p'> <span class="verse" id="V28">28&#160;</span>Bargguwan de7iya wogaraayyoonne ettaayyo aawatiyaagee Gedeerappe yiida Ba7aalihanaana. Zaitiyaa minjjiyoosau aawatiyaagee Yo7aasha.  <span class="verse" id="V29">29&#160;</span>Saaroona Dembban heemettiya miizzaayyo aawatiyaagee Saarooniyaa SHiixiraaya. Wombban hemettiya miizzaayyo aawatiyaagee Adilaaya na7aa SHafaaxa.  <span class="verse" id="V30">30&#160;</span>Gaameelatuyyo aawatiyaagee Isimaa7eeliyaa Obiila. Haretuyyo aawatiyaagee Meronootiyaa Yehidaaya.  <span class="verse" id="V31">31&#160;</span>Dorssatuyyoonne deeshshatuyyo aawatiyaagee Aggaari zariyaappe Yaaziiza. Hageeti ubbai Daawita aquwaa bolli aawatidaageeta. </div><div class='s'>Daawita Zoriyaageeta </div><div class='p'> <span class="verse" id="V32">32&#160;</span>Daawita aawaa ishai Yonaataani xaafee, akeekanchcha asanne kawuwaa zoriya asa. Hakimoona na7ai Yihi7eeli kawuwaa naata tamaarissees.  <span class="verse" id="V33">33&#160;</span>Akixoofeeli qassi kawuwaa zoriyaagaa. Arkkiyaa Hushaayi kawoi siiqiyo asa.  <span class="verse" id="V34">34&#160;</span>Akixoofeeli haiqqin, a sohuwan Banaaya na7ai Yoodaaheenne Abiyaataari kawuwaa zoriyaageeta; Yoo7aabi kawuwaa ola gadaawaa. </div><ul class='tnav'>
<li><a href='index.htm'>Hanidabaa Odiya Koiro Maxaafaa</a></li>
<li><a href='1CH26.htm'>&lt;</a></li>
<li><a href='1CH.htm'>27</a></li>
<li><a href='1CH28.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
