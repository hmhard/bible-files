<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Doomettaabaa 48</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Doomettaabaa</a></li>
<li><a href='GEN47.htm'>&lt;</a></li>
<li><a href='GEN.htm'>48</a></li>
<li><a href='GEN49.htm'>&gt;</a></li>
</ul>
<div class="main">
 
<div class='chapterlabel' id="V0"> 48</div><div class='s'>Minaasanne Efireema </div><div class='p'> <span class="verse" id="V1">1&#160;</span>Hegaappe guyyiyan asai Yooseefassi, “Ne aawai sakettees” yaagidi yootiis. Yootin i ba naa77u attuma naata Minaasanne Efireema ekkidi biis.  <span class="verse" id="V2">2&#160;</span>Bin asai Yaaqooba, “Be7a; ne na7ai Yooseefi neekko yiis” yaagiis; yaagin Israa7eeli minettidi ba hiixan uttiis. </div><div class='p'> <span class="verse" id="V3">3&#160;</span>Yaaqoobi Yooseefa, “Ubbaa Danddayiya Xoossai Kanaane biittan Looza giyoosan taayyo qonccidi, yan tana anjjiis.  <span class="verse" id="V4">4&#160;</span>I tana, ‘Taani nena yeletissananne corayana; taani nena daro dere oottana. Ha biittaa taani neeppe guyyiyan, ne zerettaayyo merinaa laata oottada immana’ yaagiis. </div><div class='p'> <span class="verse" id="V5">5&#160;</span>“Simmi ha77i, ne naa77u attuma naati, taani neekko hagaa yaanaappe kase Gibxxen neeyyo yelettidaageeti tabaa; Efireeminne Minaasee taayyo Roobeelanne Simoona mala.  <span class="verse" id="V6">6&#160;</span>Etappe guyyiyan neeyyo yelettidaageeti nebaa; eti laattana biittai Efireemanne Minaasa sunttan gido.  <span class="verse" id="V7">7&#160;</span>Taani Masphphexoomiyaappe simmishin, Efiraata gakkanau guuttaa ashshidaashin, Raaheela Kanaane biittan haiqqaasu. Haiqqin, taani o Beetaliheeme giyo Efiraataa efiya ogiyaa doonan moogaas” yaagiis. </div><div class='p'> <span class="verse" id="V8">8&#160;</span>Israa7eeli Yooseefa attuma naata naa77ata be7ido wode, “Hageeti oonee?” yaagidi oichchiis. </div><div class='p'> <span class="verse" id="V9">9&#160;</span>Oichchin Yooseefi ba aawaa, “Hageeti Xoossai taayyo hagan immido ta naata” yaagiis. </div><div class='p'>Yaagin Israa7eeli, “Taani eta anjjana mala, eta taakko haa shiishsha” yaagiis. </div><div class='p'> <span class="verse" id="V10">10&#160;</span>Israa7eeli cimin a aifee daafurido gishshau, xeellanau danddayenna. Hegaa gishshau Yooseefi ba attuma naata akko shiishshin, a aawai eta idimmidi yeriis.  <span class="verse" id="V11">11&#160;</span>Israa7eeli Yooseefa, “Taani ne som77uwaa be7ana gaada qoppabeikke; shin Xoossai hekko ne naatakka tana bessiis” yaagiis.  <span class="verse" id="V12">12&#160;</span>Yooseefi eta a gulbbataappe denttidi, ba som77uwaa sa7aa gattidi ziggiis. </div><div class='p'> <span class="verse" id="V13">13&#160;</span>Yooseefi ba naa77u attuma naata, Efireema ba ushachcha baggan Israa7eelau haddirssa baggaara, Minaasa ba haddirssa baggan Israa7eelau ushachcha baggaara ekkidi, akko shiishshiis.  <span class="verse" id="V14">14&#160;</span>Efireemi kaalo gidikkokka, Israa7eeli ba ushachcha kushiyaa yeddidi a huuphiyan wottiis; qassi Minaasee baira gidikkokka, Israa7eeli ba kushiyaa qaxiballidi, ba haddirssa kushiyaa Minaase huuphiyan wottiis. </div><div class='p'> <span class="verse" id="V15">15&#160;</span>Hegaappe guyyiyan, Yaaqoobi Yooseefa hagaadan yaagidi anjjiis; </div><div class='q'>“Ta aawati Abrahaaminne Yisaaqi </div><div class='q2'>a sinttan hemettido Xoossai, </div><div class='q'>ta de7o ubban hachchi gakkanaassi </div><div class='q2'>tana heemmida Xoossai, </div><div class='q'> <span class="verse" id="V16">16&#160;</span>iitabaa ubbaappe tana ashshida kiitanchchai, </div><div class='q2'>ha naata anjjo. </div><div class='q'>Ta sunttainne </div><div class='q2'>ta aawatu Abrahaamanne Yisaaqa sunttai etan xeesetto. </div><div class='q'>Eti sa7aa bollan corattona” </div><div class='q2'>yaagidi anjjiis. </div><div class='p'> <span class="verse" id="V17">17&#160;</span>Yooseefi ba aawai ba ushachcha kushiyaa Efireema huuphiyan wottidoogaa be7ido wode dosibeenna. Hegaa gishshau, Efireema huuphiyaappe denttidi, Minaase huuphiyan wottanau ba aawaa kushiyaa oiqqiis.  <span class="verse" id="V18">18&#160;</span>Oiqqidi Yooseefi ba aawaa, “Ta aawau, hegaa gidenna; bairai hagaattennee; ne ushachcha kushiyaa hagaa bolli wotta” yaagiis. </div><div class='p'> <span class="verse" id="V19">19&#160;</span>SHin a aawai ixxidi a, “Taani erais; ta na7au, taani erais; ikka gita dere gidana. Gidikkonne a kaalo ishai appe aadhdhi gitatana; a zerettaikka daro gita kawotetta gidana” yaagiis. </div><div class='p'> <span class="verse" id="V20">20&#160;</span>I he gallassi eta anjjidi, </div><div class='q'>“Israa7eelati anjjiyo wode, </div><div class='q2'>‘Xoossai inttena Efireemadaaninne Minaasedan ootto’ </div><div class='q'>yaagidi intte sunttan anjjana” yaagiis. </div><div class='m'>Yaatidi Efireema Minaaseppe sinttayiis. </div><div class='p'> <span class="verse" id="V21">21&#160;</span>Hegaappe guyyiyan Israa7eeli Yooseefa, “Taani haiqqana hanais; shin Xoossai inttenaara gidana; qassi i intte aawatu biitti inttena guyye zaarana.  <span class="verse" id="V22">22&#160;</span>Qassi nena ne ishanttuura gakkiya biittaappe issi saamaa darissada neeyyo immais; hegeenne taani Amooretuppe ta bisuwaaninne ta wonddafiyan ekkido biittaa” yaagiis. </div><ul class='tnav'>
<li><a href='index.htm'>Doomettaabaa</a></li>
<li><a href='GEN47.htm'>&lt;</a></li>
<li><a href='GEN.htm'>48</a></li>
<li><a href='GEN49.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
