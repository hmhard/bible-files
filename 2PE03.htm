<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Naa77antto PHeexiroosa 3</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Naa77antto PHeexiroosa</a></li>
<li><a href='2PE02.htm'>&lt;</a></li>
<li><a href='2PE.htm'>3</a></li>
<li><a href='1JN01.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Godai Yesuusi Yaana Ufaissaa </div><div class='p'> <span class="verse" id="V1">1&#160;</span>Ta siiqotoo, hagee taani intteyyo xaafido naa77antto dabddaabbiyaa; taani he naa77u dabddaabbetakka intte suure qofaa qoppanaadan denttettanau inttena hassayissanaadan xaafaas.  <span class="verse" id="V2">2&#160;</span>Hananabaa yootiya geeshshati beni yootido qaalaa intte hassayana malanne Godai inttena ashshiyaagee, ba kiittidoogeetu baggaara inttena azazido azazuwaa intte hassayana mala koyais.  <span class="verse" id="V3">3&#160;</span>Wodiyaa wurssettan, asa toochchiya bantta amuwaadan de7iyaageeti asa toochchiiddi denddanaagaa ubbaappe kasetidi erite.  <span class="verse" id="V4">4&#160;</span>Eti, “I ‘Yaana’ yaagiis. Gibeennee? Yaatin awan de7ii? Aissi giikko, nu aawati haiqqiichchidosona; shin ubbabaikka sa7ai merettoosappe doommidi de7iyoogaadankka de7ees” yaagana.  <span class="verse" id="V5">5&#160;</span>Daro wodiyaappe kase Xoossai haasayin, saloinne sa7ai merettidoogaa eridi, eti akeekennan ixxidosona. Sa7ai haattaappenne haattan merettiis.  <span class="verse" id="V6">6&#160;</span>Qassi hegaa gaasuwan, he wode de7iya sa7ai he haattan meetetti xayiis.  <span class="verse" id="V7">7&#160;</span>SHin ha77i de7iya saloinne sa7ai, Xoossau goinnenna asati pirddettiyo gallassainne xayiyo gallassai gakkanaassi takkidi, he qaalan tamaa naagoosona. </div><div class='p'> <span class="verse" id="V8">8&#160;</span>SHin ta siiqotoo, ha issi yohiyo dogoppite; Godaa matan, issi gallassai sha7u gallassa mala gidiyoogaanne, qassi sha7u gallassai issi gallassa mala gidiyoogaa dogoppite.  <span class="verse" id="V9">9&#160;</span>Issooti issooti qoppiyoogaadan, Godai ba oottana giidoogaa oottanau takkenna; shin ooninne ba nagaraappe simmanaadan koyeesippe attin, ooninne xayana mala koyenna gishshau, inttebaa genccees. </div><div class='p'> <span class="verse" id="V10">10&#160;</span>SHin Godaa gallassai kaisodan yaana. He gallassi saloti wolqqaama gunttan Xayana; saluwaa meretati wolqqaama mishuwan seerana; sa7ainne a bollan de7iya ubbabai xayana.  <span class="verse" id="V11">11&#160;</span>Ubbabaikka hegaadan xayiyaabaa gidikko, intte ai mala asa gidanau bessii? Intte de7oi geeshshanne Xoossaa milatiyaagaa gidanau koshshees.  <span class="verse" id="V12">12&#160;</span>Intte Xoossaa gallassaa naagishin, he gallassai eesuwan gakkanaadan, intteyyo danddayettiyaabaa oottite; he gallassi saloti xuugettidi xayananne saluwaa meretatikka wolqqaama mishuwan seerana.  <span class="verse" id="V13">13&#160;</span>SHin nuuni Xoossai immana giido ooratta saluwaanne ooratta sa7aa xilloi de7anasaa naagoos. </div><div class='p'> <span class="verse" id="V14">14&#160;</span>Hegaa gishshau, ta siiqotoo, he gallassaa naagiiddi, pokkoinne boree bainnaageeta gididi, aara sarotettan de7ana mala minnite.  <span class="verse" id="V15">15&#160;</span>Godaa danddayai atotettaa gidiyoogaa intte wozanan qoppite; hegaadan qassi nu siiqo ishai PHauloosi, Xoossai bau immido aadhdhida eratettan intteyyo xaafiis.  <span class="verse" id="V16">16&#160;</span>Ba xaafiyo dabddaabbe ubban, he yohuwaabaa xaafiyo wode, i giyoogee hagaa. Tamaaribeenna asatinne minnibeenna asati Xoossaa maxaafata harata geellayiyoogaadankka, he dabddaabbiyaa giddon de7iya akeekanau waayissiya yohuwaa geellayoosona. Eti hegaa oottiyoogan bantta bolli bashshaa ehoosona. </div><div class='p'> <span class="verse" id="V17">17&#160;</span>Hegaa gishshau, ta siiqotoo, intte hegaa eriyo gishshau, makkalanchchatu balan cimettidi, wora beenna malanne, qassi minnidi de7iyo sohuwaappe kunddenna mala naagettite.  <span class="verse" id="V18">18&#160;</span>SHin intte nu Godaa, nuna ashshiya Yesuus Kiristtoosa aaro kehatettaaninne eratettan diccite. A ha77inne merinaa gallassai gakkanaassi galatai gakko. Amin77i. </div><ul class='tnav'>
<li><a href='index.htm'>Naa77antto PHeexiroosa</a></li>
<li><a href='2PE02.htm'>&lt;</a></li>
<li><a href='2PE.htm'>3</a></li>
<li><a href='1JN01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
