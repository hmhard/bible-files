<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Doomettaabaa 35</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Doomettaabaa</a></li>
<li><a href='GEN34.htm'>&lt;</a></li>
<li><a href='GEN.htm'>35</a></li>
<li><a href='GEN36.htm'>&gt;</a></li>
</ul>
<div class="main">
 
<div class='chapterlabel' id="V0"> 35</div><div class='s'>Yaaqoobi Beeteele Simmiis </div><div class='p'> <span class="verse" id="V1">1&#160;</span>Xoossai hegaappe guyyiyan Yaaqooba, “Dendda! Denddada pude Beeteele ba; baada yan de7a. Neeni ne ishaa Eesawappe baqatiyo wode neeyyo qonccida Xoossaayyo yan yarshshiyoosaa keexxa” yaagiis. </div><div class='p'> <span class="verse" id="V2">2&#160;</span>Yaagin Yaaqoobi ba so asaanne banaara de7iyaageeta ubbaa, “Intte gidduwan de7iya allaga xoossatu misileta diggite; intte bollaa geeshshite; intte maayuwaanne laammite.  <span class="verse" id="V3">3&#160;</span>Ane denddidi, pude Beeteele boos; ta metuwaa gallassi taayyo siyida, taani biidosan ubban tanaara gidida Xoossau, taani yan yarshshiyoosaa keexxana” yaagiis.  <span class="verse" id="V4">4&#160;</span>Hegaa gishshau eti banttayyo de7iya allaga xoossatu misileta ubbaanne bantta haittan de7iya gutuchchaa ubbaa Yaaqoobau immidosona; immin Yaaqoobi hegeeta Sekeeman de7iya wolaa garssan moogiis. </div><div class='p'> <span class="verse" id="V5">5&#160;</span>Hegaappe guyyiyan, Yaaqoobinne a attuma naati denddidi biishin, issi urainne eta oiqqanau kaallibeenna; aissi giikko, eti biishin, eta yuushuwan de7iya katamaa asaa ubbaa bolli Xoossaa dagamai wodhdhiis. </div><div class='p'> <span class="verse" id="V6">6&#160;</span>Yaaqoobinne aara de7iya asai ubbai Kanaane biittan de7iya (Beeteele giyo) Looza gakkidosona.  <span class="verse" id="V7">7&#160;</span>Gakkin yan i yarshshiyoosaa keexxiis; i he sohuwaa El-Beeteele<a href="#FN1" class="notemark">46<span class="popup"> El-Beeteele: Ha sunttaa birshshettai “Xoossaa keettaa Xoossaa” giyoogaa.</span></a> giidi sunttiis; aissi giikko, i ba ishaappe baqatidi biyo wode, Xoossai ayyo qonccido sohoi hegaa. </div><div class='p'> <span class="verse" id="V8">8&#160;</span>Ribiqo dichchiya Deboora yan haiqqaasu; Beeteeleppe hirkkiira de7iya wolaa garssan a moogettaasu; hegaa gishshau he mittaa sunttai Yeehuwaa Wolaa geetettiis. </div><div class='p'> <span class="verse" id="V9">9&#160;</span>Yaaqoobi Masphphexoomiyaappe simmidoogaappe guyyiyan, Xoossai ayyo zaaretti qonccidi, a anjjiis;  <span class="verse" id="V10">10&#160;</span>Xoossai a, “Ne sunttai Yaaqooba; shin hagaappe sinttanau neeni mulekka Yaaqooba geetettakka; ne sunttai Israa7eela gidana” yaagidi i a Israa7eela sunttiis. </div><div class='p'> <span class="verse" id="V11">11&#160;</span>Qassi Xoossai Yaaqooba, “Taani Ubbaa Danddayiya Xoossaa; neeni yeletta; coratta; kawotettatinne kawotettaa asai neeppe kiyana; kawotikka ne gulbbataappe kiyana.  <span class="verse" id="V12">12&#160;</span>Taani Abrahaamaunne Yisaaqau immido biittaa, qassi neeyyo immais; neeppe guyyiyankka taani ha biittaa ne zerettaayyo immana” yaagiis.  <span class="verse" id="V13">13&#160;</span>Hegaappe guyyiyan, Xoossai aara haasayido sohuwaappe pude kiyiis. </div><div class='p'> <span class="verse" id="V14">14&#160;</span>Yaaqoobi Xoossai banaara haasayido sohuwan shuchchaa essidi, a bolli ushshaa yarshshuwaa tigiis; zaitiyaakka a bolli tigiis.  <span class="verse" id="V15">15&#160;</span>Yaaqoobi Xoossai banaara haasayido sohuwaa “Beeteele” giidi sunttiis. </div><div class='s'>Raaheelinne Yisaaqa Haiquwaa </div><div class='p'> <span class="verse" id="V16">16&#160;</span>Eti hegaappe guyyiyan, Beeteeleppe denddidosona. Eti Efiraataa gakkanau guuttaa ashshidaashin, Raaheelo maaretai oiqqiis; maaretan a keehi waayettaasu.  <span class="verse" id="V17">17&#160;</span>Maaretai o waayissido wode o yelissiyaara, “Yayyoppa; hageekka attuma na7aa” yaagaasu.  <span class="verse" id="V18">18&#160;</span>SHin a haiqqaidda, shemppoi kiyishin, ba na7aa Ben77ona<a href="#FN2" class="notemark">47<span class="popup"> Ben77ona: Ha sunttaa birshshettai “Metuwaa na7aa” giyoogaa.</span></a> sunttaasu; shin a aawai a Biniyaama<a href="#FN3" class="notemark">48<span class="popup"> Biniyaama: Ha sunttaa birshshettai “Ta ushachcha kushiyaa na7aa” giyoogaa.</span></a> sunttiis. </div><div class='p'> <span class="verse" id="V19">19&#160;</span>Hegaappe guyyiyan, Raaheela haiqqa bayaasu; haiqqada Beetaliheeme giyo Efiraata efiya ogiyaa doonan moogettaasu.  <span class="verse" id="V20">20&#160;</span>Yaaqoobi i duufuwan hawulttiyaa shuchchaa essiis; he hawulttee hachchi gakkanaassikka Raaheeli duufuwaa erissees. </div><div class='p'> <span class="verse" id="V21">21&#160;</span>Israa7eeli hegaappe denddidi, Edera gimbbiyaappe hefinttan ba dunkkaaniyaa tokkiis.  <span class="verse" id="V22">22&#160;</span>Israa7eeli he biittan de7ishin, Roobeeli biidi, ba aawaassi yelida kaadumatee Baaliira zin77iis. Israa7eelinne ha yohuwaa siyiis. </div><div class='p'>Yaaqooba attuma naati tammanne naa77a.  <span class="verse" id="V23">23&#160;</span>Liyi naati Yaaqooba baira na7aa Roobeela, Simoona, Leewa, Yihudaa, Yisaakooranne Zaabiloona.  <span class="verse" id="V24">24&#160;</span>Raaheeli attuma naati Yooseefanne Biniyaama.  <span class="verse" id="V25">25&#160;</span>Raaheeli danggiriixee Baali attuma naati Daananne Nifttaaleema.  <span class="verse" id="V26">26&#160;</span>Liyi danggiriixee Zilppi attuma naati Gaadanne Aseera. Hageeti Masphphexoomiyan Yaaqoobayyo yelettida a attuma naata. </div><div class='p'> <span class="verse" id="V27">27&#160;</span>Yaaqoobi (Kebroona giyo) Qiriyaati-Arbba7a matan Mamiren de7iya, ba aawaa Yisaaqa soo yiis; he sohoi kase Abrahaaminne Yisaaqi de7ido soho.  <span class="verse" id="V28">28&#160;</span>Yisaaqi xeetanne hosppun tammu laittaa de7iis;  <span class="verse" id="V29">29&#160;</span>i daro wodiyaa de7idi, lo77o ceeggidi haiqqiis; haiqqidi ba maizzan gaittiis. A naati Eesawinne Yaaqoobi a moogidosona. </div><ul class='tnav'>
<li><a href='index.htm'>Doomettaabaa</a></li>
<li><a href='GEN34.htm'>&lt;</a></li>
<li><a href='GEN.htm'>35</a></li>
<li><a href='GEN36.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">46</span><a class="notebackref" href="#V7">35:7</a>
 <span class="ft">El-Beeteele: Ha sunttaa birshshettai “Xoossaa keettaa Xoossaa” giyoogaa.</span></p>
<p class="f" id="FN2"><span class="notemark">47</span><a class="notebackref" href="#V18">35:18</a>
 <span class="fk">Ben77ona: </span><span class="ft">Ha sunttaa birshshettai “Metuwaa na7aa” giyoogaa.</span></p>
<p class="f" id="FN3"><span class="notemark">48</span><a class="notebackref" href="#V18">35:18</a>
 <span class="fk">Biniyaama: </span><span class="ft">Ha sunttaa birshshettai “Ta ushachcha kushiyaa na7aa” giyoogaa.</span></p>

<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
