<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Daannatu Maxaafaa 5</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Daannatu Maxaafaa</a></li>
<li><a href='JDG04.htm'>&lt;</a></li>
<li><a href='JDG.htm'>5</a></li>
<li><a href='JDG06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Deboorinne Baaraaqa Yettaa </div><div class='p'> <span class="verse" id="V1">1&#160;</span>He gallassi Debooranne Abino7aama na7ai Baaraaqi ha yettaa yexxidosona. </div><div class='q'> <span class="verse" id="V2">2&#160;</span>“Israa7eela asaa kaalettiyaageeti </div><div class='q2'>kaalettido gishshau, </div><div class='q'>asaikka dosidi, </div><div class='q2'>ba huuphiyaa aattidi immido gishshau, </div><div class='q'>GODAA galatite! </div><div class='q'> <span class="verse" id="V3">3&#160;</span>Inttenoo kawotoo, hagaa siyite! </div><div class='q'>Inttenoo deriyaa haariyaageetoo, ezggite! </div><div class='q2'>Taani GODAASSI yexxana. </div><div class='q'>GODAASSI Israa7eela Xoossaassi </div><div class='q2'>galataa yettaa yexxana. </div><div class='q'> <span class="verse" id="V4">4&#160;</span>Abeet GODAU, neeni </div><div class='q2'>Se7iira Deriyaappe denddido wode, </div><div class='q'>neeni Eedooma biittaappe kiyido wode, </div><div class='q2'>biittai qaaxxiis. </div><div class='q'>Saluwaappe irai bukkiis; </div><div class='q2'>ee, haattai shaaratuppe duge soosiis. </div><div class='q'> <span class="verse" id="V5">5&#160;</span>GODAA sinttan dereti qaaxxidosona; </div><div class='q'>harai attin, Siinaa Dereekka GODAA </div><div class='q2'>Israa7eela Xoossaa sinttan kokkoriis. </div><div class='b'> &#160; </div><div class='q'> <span class="verse" id="V6">6&#160;</span>“Anaata na7aa SHamggaara wodenne </div><div class='q'>Yaa7eeli wode caana mehiyaa laaggiya </div><div class='q2'>zal77anchchati he biittaara kanttibookkona. </div><div class='q'>Ogiyaara biyaageetikka ogiyaa aggidi, </div><div class='q2'>loossuwaara biidosona. </div><div class='q'> <span class="verse" id="V7">7&#160;</span>Israa7eela katamati </div><div class='q2'>asi de7enna baisa gididosona. </div><div class='q'>Nenoo Debooraa, neeni Israa7eela asaayyo </div><div class='q2'>aayo gidada denddana gakkanaashin onidi attidosona. </div><div class='q'> <span class="verse" id="V8">8&#160;</span>Israa7eela asai allaga xoossata </div><div class='q'>doorido wode, </div><div class='q2'>biittan olai denddiis. </div><div class='q'>Oitamu sha7u Israa7eela olanchchatu giddon </div><div class='q2'>issi gonddallee woikko issi toori beettibeenna. </div><div class='q'> <span class="verse" id="V9">9&#160;</span>Ta wozanai Israa7eela </div><div class='q2'>ola gadaawatuura de7ees. </div><div class='q'>Asaa giddon dosidi banttana aattidi </div><div class='q2'>immidaageetuura de7ees. </div><div class='q'>GODAA galatite! </div><div class='b'> &#160; </div><div class='q'> <span class="verse" id="V10">10&#160;</span>“Inttenoo, gilaasiyaa wottido </div><div class='q'>bootta hareta toggiyaageetoo, </div><div class='q'>inttenoo, ogiyaara hemettiyaageetoo, </div><div class='q2'>hagaa siyite! </div><div class='q'> <span class="verse" id="V11">11&#160;</span>Haattaa ollatu matan </div><div class='q2'>shiiqida yettanchchatu yettaa siyite. </div><div class='q'>Eti GODAI xoonidoogaa yexxoosona; </div><div class='q2'>qassi Israa7eela asai xoonidoogaa yexxoosona. </div><div class='q'>Hegaappe guyyiyan, GODAA asai </div><div class='q2'>katamaa geliyo penggetukko duge wodhdhiis. </div><div class='b'> &#160; </div><div class='q'> <span class="verse" id="V12">12&#160;</span>“Debooraa! Beegotta! Beegotta! </div><div class='q'>Beegotta! Beegottada mazamuriyaa yexxa. </div><div class='q2'>Baaraaqaa, dendda! </div><div class='q'>Nenoo, Abino7aama na7au, </div><div class='q2'>ne omooduwaa ekkada ya. </div><div class='b'> &#160; </div><div class='q'> <span class="verse" id="V13">13&#160;</span>“Hegaappe guyyiyan, attida asati </div><div class='q2'>halaqatukko duge wodhdhidosona. </div><div class='q'>GODAA asati olettanau giigidi </div><div class='q2'>Baaraaqakko yiidosona. </div><div class='q'> <span class="verse" id="V14">14&#160;</span>Amaaleeqa zareti </div><div class='q'>beni de7ido sohuwan </div><div class='q2'>de7iya Efireema asati yiidosona. </div><div class='q'>Qassi Biniyaama asati </div><div class='q2'>eta kaallidosona. </div><div class='q'>Halaqati Maakira zaretuppenne, </div><div class='q'>ola gadaawati Zaabiloona zaretuppe </div><div class='q2'>duge wodhdhidosona. </div><div class='q'> <span class="verse" id="V15">15&#160;</span>Yisaakoora halaqati </div><div class='q'>Debooriira yiidosona; </div><div class='q2'>ee, Yisaakoora asai yiis. </div><div class='q'>Baaraaqikka yiis; </div><div class='q2'>yin eti a geeduwaa kaallidi, zanggaaraa gelidosona. </div><div class='q'>SHin Roobeela zareti qofan shaahettidi, </div><div class='q2'>yaanaagaa agganaagaa qachchibookkona. </div><div class='q'> <span class="verse" id="V16">16&#160;</span>Eti aibissi attidonaa? Dorssata heemmiyaageetu imbbiliitiyaa </div><div class='q2'>siyanau attidonaayye? </div><div class='q'>Roobeela zareti qofan shaahettidi, </div><div class='q2'>yaanaagaa agganaagaa qachchibookkona. </div><div class='q'> <span class="verse" id="V17">17&#160;</span>Gala7aade asati Yorddaanoosa </div><div class='q2'>SHaafaappe hefinttan attidosona. </div><div class='q'>Daana zareti markkabetu matan </div><div class='q2'>attidosona. </div><div class='q'>Aseera zareti bantta de7iyosan </div><div class='q2'>Meediteraane Abbaa lanqqen attidosona. </div><div class='q'> <span class="verse" id="V18">18&#160;</span>Zaabiloona zareti </div><div class='q'>bantta shemppuwaa haiquwau </div><div class='q2'>aattidi immida asata. </div><div class='q'>Nifttaaleema zaretikka etaagaadan </div><div class='q2'>ola dembban bantta shemppuwaa aattidi immidosona. </div><div class='b'> &#160; </div><div class='q'> <span class="verse" id="V19">19&#160;</span>“Kawoti yiidi, Magiddo pulttotu matan </div><div class='q2'>de7iya Taa7inaakan olettidosona. </div><div class='q'>He Kanaane kawoti yan olettiiddi, </div><div class='q2'>omooddanau aiba biranne demmibookkona. </div><div class='q'> <span class="verse" id="V20">20&#160;</span>Saluwan de7iya xoolinttetikka </div><div class='q2'>olettidosona. </div><div class='q'>Bantta yuuyiyo yuushshan </div><div class='q2'>eti Sisaaraara olettidosona. </div><div class='q'> <span class="verse" id="V21">21&#160;</span>Qiishoona SHaafai, beniisappe </div><div class='q'>erettida Qiishoona SHaafai kixxidi, </div><div class='q2'>he kawota shokkidi efiis. </div><div class='q'>Ta shemppee, simmi minna; </div><div class='q2'>minnada sinttau horddofa. </div><div class='b'> &#160; </div><div class='q'> <span class="verse" id="V22">22&#160;</span>“Hegaappe guyyiyan, paraasati </div><div class='q2'>adaraasissiiddi yiidosona. </div><div class='q'>Parati bantta kottiyan </div><div class='q2'>biittaa giirissidosona. </div><div class='b'> &#160; </div><div class='q'> <span class="verse" id="V23">23&#160;</span>“GODAA kiitanchchai, </div><div class='q'>‘Merooza qanggite! </div><div class='q2'>Yan de7iya asaa iissidi qanggite! </div><div class='q'>Aissi giikko, eti GODAA </div><div class='q2'>maaddanau yibookkona. </div><div class='q'>A wolqqaama morkketuura olettanau </div><div class='q2'>kiyibookkona’ yaagiis. </div><div class='b'> &#160; </div><div class='q'> <span class="verse" id="V24">24&#160;</span>“Qeenaa Hebeera machchiyaa </div><div class='q'>Yaa7eela macca asa ubbaappe </div><div class='q2'>anjjettidaaro gidu. </div><div class='q'>Dunkkaane giddon de7iya macca </div><div class='q2'>asa ubbaappe a anjjettidaaro gidu. </div><div class='q'> <span class="verse" id="V25">25&#160;</span>Sisaari o haattaa oichchin, </div><div class='q2'>maattaa ayyo immaasu. </div><div class='q'>Lo77o xibbuwan meqqida maattaa ehaasu. </div><div class='q'> <span class="verse" id="V26">26&#160;</span>Issi kushiyaa yeddada </div><div class='q'>dunkkaaniyaa xishiyaa, ushachcha kushiyan </div><div class='q2'>oosanchchatu madooshaa oiqqaasu. </div><div class='q'>Oiqqada Sisaara huuphiyan xishaasu; </div><div class='q2'>xishada haitta kariyaara kantta kessaasu. </div><div class='q'> <span class="verse" id="V27">27&#160;</span>Yaatin, i bolqqu giidi kunddiis. </div><div class='q'>I he i tohuwaa matan </div><div class='q2'>bolqqu giidi kunddiis. </div><div class='q'>He kunddido sohuwan haiqqiis. </div><div class='b'> &#160; </div><div class='q'> <span class="verse" id="V28">28&#160;</span>“Sisaara aayyiyaa </div><div class='q2'>maskkootiyaara xeellaasu. </div><div class='q'>Xeellada, ‘Ta na7aa paraa gaaree </div><div class='q2'>aibissi gam77idee? </div><div class='q'>Parati eesotidi aibissi simmibookkona?’ </div><div class='q2'>yaagada oichchaasu. </div><div class='q'> <span class="verse" id="V29">29&#160;</span>I aadhdhida eranchcha macca asati </div><div class='q2'>i oishaa zaaridosona. </div><div class='q'>SHin a ba qofan zaara zaaradakka </div><div class='q2'>hagaadan yaagaasu; </div><div class='q'> <span class="verse" id="V30">30&#160;</span>‘Eti omooddidi </div><div class='q2'>shaakkiyoobaa demmennan aggokkona. </div><div class='q'>Issi issi olanchchaa issi issi woikko </div><div class='q2'>naa77u naa77u geela7oti gakkennan aggokkona. </div><div class='q'>Sisaarayyo eti lo77iya maayuwaa immana; </div><div class='q2'>qassi taayyookka qooriyan xaaxanau </div><div class='q'>xilifiyan alleeqettidi lo77iya maayota </div><div class='q2'>eti ehaana’ yaagaasu. </div><div class='b'> &#160; </div><div class='q'> <span class="verse" id="V31">31&#160;</span>“Abeet GODAU, ne morkketi ubbai </div><div class='q2'>hegaadan haiqqona! </div><div class='q'>SHin ne siiqoti </div><div class='q2'>maallado mokkiya awaadan phoolona” </div><div class='q'>yaagidosona. </div><div class='p'>Hegaappe guyyiyan, biittai oitamu laittaa woppaa demmiis. </div><ul class='tnav'>
<li><a href='index.htm'>Daannatu Maxaafaa</a></li>
<li><a href='JDG04.htm'>&lt;</a></li>
<li><a href='JDG.htm'>5</a></li>
<li><a href='JDG06.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
