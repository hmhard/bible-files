<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Iyyooba Maxaafaa 40</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB39.htm'>&lt;</a></li>
<li><a href='JOB.htm'>40</a></li>
<li><a href='JOB41.htm'>&gt;</a></li>
</ul>
<div class="main">
 
<div class='chapterlabel' id="V0"> 40</div><div class='p'> <span class="verse" id="V1">1&#160;</span>GODAI Iyyooba hagaadan yaagiis;  <span class="verse" id="V2">2&#160;</span>“Iyyoobaa, asi Ubbaa Danddayiya Xoossaara mootettidi, shatimmi erii? Ane Xoossaara mootettiya uri ayyo zaaro” yaagiis. </div><div class='s'>Iyyoobassi Haasayiyoobai Xayiis </div><div class='p'> <span class="verse" id="V3">3&#160;</span>Hegaappe guyyiyan, Iyyoobi zaaridi, hagaadan yaagiis;  <span class="verse" id="V4">4&#160;</span>“Abeet GODAU, taani pattenna laafa asa; taani neeyyo waata zaaranau danddayiyaanaa? Taani ta doonan ta kushiyaa wottaas.  <span class="verse" id="V5">5&#160;</span>Taani issitoo haasayaas; shin taayyo zaariyoobi baawa. Naa77anttuwaa haasayikke” yaagiis. </div><div class='s'>GODAI Naa77anttuwaa Haasayees </div><div class='p'> <span class="verse" id="V6">6&#160;</span>Hegaappe guyyiyan, GODAI gotiyaa giddoppe Iyyoobassi hagaadan yaagiis;  <span class="verse" id="V7">7&#160;</span>“Attumaasadan ne xeessaa gixxa denddada, taani oichchiyoogaa taayyo oda.  <span class="verse" id="V8">8&#160;</span>Neeni tana mooranchcha kessana hanai? Neeyyo xillo gidanau, tana worddo kessai?  <span class="verse" id="V9">9&#160;</span>Xoossaa wolqqaa mala wolqqai neeyyo de7ii? Xoossai guummiyoogaadan neeni guummanau danddayai?  <span class="verse" id="V10">10&#160;</span>Hegaa gidikko, ane ne bonchchuwaaninne gitatettan dendda! Ne puulaanne anggaa maaya!  <span class="verse" id="V11">11&#160;</span>Ne hanqquwaa teegaa ane tiga; otorettiya asa ubbaa xeellada, ane kaushsha!  <span class="verse" id="V12">12&#160;</span>Ane loitta xeellada, otorettiya ubbaa yeellaya; iitaa oottiyaageeta ubbaa eti de7iyoosan yedhdha!  <span class="verse" id="V13">13&#160;</span>Eta ubbaa biittan mooga; duufuwaa duge wottada, eta gordda.  <span class="verse" id="V14">14&#160;</span>Yaatikko, ne wolqqan neeni xoonanaagaa taani neeyyo markkattana. </div><div class='p'> <span class="verse" id="V15">15&#160;</span>“Taani nena medhdhidoogaadan medhdhido, Bihemoota giyo do7aa ane xeella! I booradan maataa mees.  <span class="verse" id="V16">16&#160;</span>A xeessan de7iya wolqqainne a uluwaa kammida shayaa minotettai keehi daro.  <span class="verse" id="V17">17&#160;</span>A goinai zigaadan sitti gi uttiis; a gediyaa xaphotikka minuwan dooqettidaageeta.  <span class="verse" id="V18">18&#160;</span>A meqettati nahaasiyaa bombbaa mala; a gedeekka birataa hiraqotu mala. </div><div class='p'> <span class="verse" id="V19">19&#160;</span>“Xoossai medhdhido meretatu ubbaappe i aadhdhi maalaalissiyaagaa. A Medhdhidaagaappe attin, a xoonanau danddayiyaabi baawa.  <span class="verse" id="V20">20&#160;</span>Do7ai ubbai kaa7iyo deree ayyo miyoobaa mokissees.  <span class="verse" id="V21">21&#160;</span>Agunttai de7iyo mittaa garssan zin77ees; maqqaa giddon torqquwan qosettees.  <span class="verse" id="V22">22&#160;</span>Agunttai de7iyo mittati bantta kuwan a genttoosona; shaafaa doonan mokkiya mittati a kammoosona.  <span class="verse" id="V23">23&#160;</span>SHaafai kixxidi goggiyo wodekka dagammenna; Yorddaanoosa SHaafai a som77uwan xarccettiyo wodekka i saro de7ees.  <span class="verse" id="V24">24&#160;</span>A aifiyaa toissidi, a oiqqanau danddayiya asi de7ii? A siiriyaakka piriyaa qaran caddi oiqqanau danddayiyai oonee? </div><ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB39.htm'>&lt;</a></li>
<li><a href='JOB.htm'>40</a></li>
<li><a href='JOB41.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
