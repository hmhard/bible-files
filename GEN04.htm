<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Doomettaabaa 4</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Doomettaabaa</a></li>
<li><a href='GEN03.htm'>&lt;</a></li>
<li><a href='GEN.htm'>4</a></li>
<li><a href='GEN05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Qaayeelanne Aabeela </div><div class='p'> <span class="verse" id="V1">1&#160;</span>Addaamee ba keettaayee Hewaaniira aqiis; a abbe ixettada attuma na7a yelaasu; “GODAI tana maaddin, attuma na7a demmaas” gaada a Qaayeela<a href="#FN1" class="notemark">6<span class="popup"> Qaayeela: Ibraawetto qaalan “Qayin” geetettees. Birshshettai “Demmaas” giyoogaa.</span></a> sunttaasu.  <span class="verse" id="V2">2&#160;</span>Qassi a ishaa Aabeelakka yelaasu. </div><div class='p'>Aabeeli dorssa heemmees; qassi Qaayeeli biittaa oottees.  <span class="verse" id="V3">3&#160;</span>Unddenna wodiyaappe guyyiyan, Qaayeeli ba gaden mokkida kattaappe GODAAYYO yarshshuwaa yarshshiis;  <span class="verse" id="V4">4&#160;</span>shin Aabeeli ba dorssa wudiyaa giddon baira yelettida maratuppe ekkidi shukkidi, eta ashuwaappe modhdhiyaasaa yarshshiis. GODAI Aabeelanne a yarshshuwaa ekkiis;  <span class="verse" id="V5">5&#160;</span>shin Qaayeelanne a yarshshuwaa ekkibeenna. Hegaa gishshau, Qaayeeli keehi yiillotiis; ba som77uwaakka xumissiis. </div><div class='p'> <span class="verse" id="V6">6&#160;</span>Yaatin GODAI Qaayeela, “Aissi yiillotai? Ne som77oikka aissi xumidee?  <span class="verse" id="V7">7&#160;</span>Neeni lo77obaa oottiyaabaa gidiyaakko, ne som77oi pashkkennee? SHin neeni lo77obaa oottana xayikko, nagarai do7adan ne penggen zuggees; i nena haarana koyees; shin neeni a xoonana bessees” yaagiis. </div><div class='p'> <span class="verse" id="V8">8&#160;</span>Hegaappe guyyiyan, Qaayeeli ba ishaa Aabeela, “Ane dembbaa boos” yaagiis. Biidi eti dembban de7ishin, Qaayeeli ba ishaa Aabeela bolli denddinne wori aggiis. </div><div class='p'> <span class="verse" id="V9">9&#160;</span>Worin GODAI Qaayeela, “Ne ishai Aabeeli awaanee?” yaagidi oichchiis. </div><div class='p'>Oichchin Qaayeeli zaaridi, “Taani erikke; ta ishaa naagiyaagee taneeyye?” yaagiis. </div><div class='p'> <span class="verse" id="V10">10&#160;</span>Yaagin GODAI Qaayeela, “Hagaa aissi oottadii? Be7a; ne ishaa suuttai biittaappe taakko waassees.  <span class="verse" id="V11">11&#160;</span>Ne kushiyaappe ne ishaa suuttaa ekkidi, mittanau hanggida biittaappe ha77i neeni qanggettidaagaa.  <span class="verse" id="V12">12&#160;</span>Neeni oottinkka biittai neeyyo aifenna; betedan neeni sa7aa bollan toilattana” yaagiis. </div><div class='p'> <span class="verse" id="V13">13&#160;</span>Qaayeeli GODAA, “Poora! Neeni tana qaxxayiyo qixaatee taani mulekka danddayennaagaa.  <span class="verse" id="V14">14&#160;</span>Hekko neeni tana hachchi ha biittaappe yedettaasa; taani ne sinttappe qosettana; betedan taani sa7aa bollan toilattana; tana demmai ooninne worana” yaagiis. </div><div class='p'> <span class="verse" id="V15">15&#160;</span>Yaagin GODAI a, “Nena ooninne worenna; worikko, ne haluwaa taani laappun kushiyaa kessana” yaagiis. Hegaa gishshau, demmai ooninne a worennaadan GODAI a bolli malaataa wottiis.  <span class="verse" id="V16">16&#160;</span>Wottin Qaayeeli GODAA sinttappe kiyidi, Edene baggaappe arshshoora de7iya Nooda<a href="#FN2" class="notemark">7<span class="popup"> Nooda: Ha sunttaa birshshettai “Toilattiyoosaa” giyoogaa.</span></a> giyo biittan de7iis. </div><div class='s'>Qaayeela Yeletaa </div><div class='p'> <span class="verse" id="V17">17&#160;</span>Qaayeeli ba keettaayeera aqiis; a abbe ixettada, Heenooka yelaasu. Qaayeeli katamaa he wode keexxidi, he katamaa ba na7aa sunttan “Heenooka” giidi sunttiis.  <span class="verse" id="V18">18&#160;</span>Heenooki Iraada yeliis; Iraadi Mahuyaa7eela yeliis; Mahuyaa7eeli Matushaa7eela yeliis; Matushaa7eeli Laameeka yeliis. </div><div class='p'> <span class="verse" id="V19">19&#160;</span>Laameeki Aadonne Xiilo giyo naa77u maccaasata dautta ekkiis.  <span class="verse" id="V20">20&#160;</span>Aada Yaabaala yelaasu; Yaabaali mehiyaa haariya, dunkkaaniyan de7iya asatu aawaa.  <span class="verse" id="V21">21&#160;</span>A ishaa sunttai Yuubaala; Yuubaali qassi diittaa diixxiyaanne pulaale punniya asatu ubbaa aawaa;  <span class="verse" id="V22">22&#160;</span>Xiila qassi Tubaaliqaina giyo na7aa yelaasu; Tubaaliqaini nahaasiyaappenne birataappe dumma dumma miishshata qoxxiyaagaa. Tubaaliqaina michchiyaa Naa7imo. </div><div class='p'> <span class="verse" id="V23">23&#160;</span>Issi gallassi Laameeki ba keettaayeta, “Aadee, Xiilee, siyite; ta keettaayetoo, ane taani yootiyoogaa ezggite. Issi bitanee tana dechchido gishshau, taani a woraas; ee, taani he tana mazunxxissida wodallaa woraas.  <span class="verse" id="V24">24&#160;</span>Qaayeela haluwaa kessanau laappun kushe koshshikko, Laameeka haluwaa kessanau laappun tammanne laappun kushe koshshees” yaagiis. </div><div class='s'>Seetanne Heenoosa </div><div class='p'> <span class="verse" id="V25">25&#160;</span>Addaamee ba keettaayeera haranttuwaa aqin, hara na7aa yelaasu. Yelada, “Qaayeeli worido Aabeela gishshaa Xoossai tau hara na7aa immiis” gaada, a Seeta<a href="#FN3" class="notemark">8<span class="popup"> Seeta: Ha sunttaa birshshettai “Immiis” giyoogaa.</span></a> gaada sunttaasu.  <span class="verse" id="V26">26&#160;</span>Seetikka attuma na7aa yeliis; yelidi a “Heenoosa” giidi sunttiis. Asai GODAA sunttaa xeesidi goinniyoogaa he wode doommiis. </div><ul class='tnav'>
<li><a href='index.htm'>Doomettaabaa</a></li>
<li><a href='GEN03.htm'>&lt;</a></li>
<li><a href='GEN.htm'>4</a></li>
<li><a href='GEN05.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">6</span><a class="notebackref" href="#V1">4:1</a>
 <span class="fk">Qaayeela: </span><span class="ft">Ibraawetto qaalan “Qayin” geetettees. Birshshettai “Demmaas” giyoogaa.</span></p>
<p class="f" id="FN2"><span class="notemark">7</span><a class="notebackref" href="#V16">4:16</a>
 <span class="fk">Nooda: </span><span class="ft">Ha sunttaa birshshettai “Toilattiyoosaa” giyoogaa.</span></p>
<p class="f" id="FN3"><span class="notemark">8</span><a class="notebackref" href="#V25">4:25</a>
 <span class="fk">Seeta: </span><span class="ft">Ha sunttaa birshshettai “Immiis” giyoogaa.</span></p>

<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
