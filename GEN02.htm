<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Doomettaabaa 2</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Doomettaabaa</a></li>
<li><a href='GEN01.htm'>&lt;</a></li>
<li><a href='GEN.htm'>2</a></li>
<li><a href='GEN03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='p'> <span class="verse" id="V1">1&#160;</span>Salotinne sa7ai etan de7iyaabai ubbabai hagaadan oosetti polettiis.  <span class="verse" id="V2">2&#160;</span>Xoossai ba oottido oosuwaa usuppuntta gallassi polidi, ba oottido ooso ubbaappe laappuntta gallassi shemppiis.  <span class="verse" id="V3">3&#160;</span>Qassi Xoossai laappuntta gallassaa anjjiisinne geeshsha oottiis; aissi giikko, Xoossai ba oottiyo oosuwaa wurssidi shemppidoi he gallassaana.  <span class="verse" id="V4">4&#160;</span>Salotinne sa7ai merettidoogee hagaadaana. </div><div class='s'>Edene Gannatiyaabaa </div><div class='p'>GODAI Xoossai sa7aanne salota medhdhido wode,  <span class="verse" id="V5">5&#160;</span>sa7aa bollan mittinne maati mokkibeenna; carshshinne caaribeenna; aissi giikko, GODAI Xoossai ira bukissiichchibeenna; qassi biittaa oottiya asinne baawa.  <span class="verse" id="V6">6&#160;</span>Gidikkonne sa7aappe haattai pude kiyidi, biittaa ubbaa irxxissees.  <span class="verse" id="V7">7&#160;</span>Hegaappe guyyiyan, GODAI Xoossai biittaa baanaappe issi asa<a href="#FN1" class="notemark">1<span class="popup"> Asa: “Asa” giyoogee Ibraawetto qaalan “Adam” geetettees; “Adamaa” giyoogee “Biittaa” geetettees; hegaassi naa77u qaalati issoi issuwaa milatoosona.</span></a> medhdhiis; medhdhidi a siiriyan de7o shemppuwaa shemppi gelissiis; yaatin bitanee paxa de7iya asa gidiis. </div><div class='p'> <span class="verse" id="V8">8&#160;</span>GODAI Xoossai awai mokkiyoosaa baggaara Edene giyoosan gannatiyaa kase tokkiis; yan ba medhdhido bitaniyaa wottiis.  <span class="verse" id="V9">9&#160;</span>GODAI Xoossai xeellanau lo77iya, maanaukka mal77iya ubba qommo mittaa biittaappe mokissiis. Gannatiyaa gidduwan de7o mittaanne lo77uwaanne iitaa erissiya mittaa wottiis. </div><div class='p'> <span class="verse" id="V10">10&#160;</span>Gannatiyaa ushshiya shaafaa haattai Edeneppe goggees. Edeneppe kiyidoogaappe guyyiyan, oiddu shaafa kiyi shaahettees.  <span class="verse" id="V11">11&#160;</span>Koiro shaafaa sunttai Pishoona; Pishooni worqqai de7iyo Hawiila giyo biitta ubbaa bollan goggees.  <span class="verse" id="V12">12&#160;</span>He biittaa worqqai geeshsha worqqa; qassi al77o shittoinne keehi lo77iya shuchchai yan de7ees.  <span class="verse" id="V13">13&#160;</span>Naa77antto shaafaa sunttai Giyoona; Giyooni Toophphiyaa biitta ubbaa bollan goggees.  <span class="verse" id="V14">14&#160;</span>Heezzantto shaafaa sunttai Xegiroosa; Xegiroosi Asooreppe arshsho baggaara goggees. Qassi oiddantto shaafai Efiraaxiisa. </div><div class='p'> <span class="verse" id="V15">15&#160;</span>Bitanee Edene Gannatiyaa oottana malanne naagana mala, GODAI Xoossai a efiidi wottiis.  <span class="verse" id="V16">16&#160;</span>Wottidi GODAI Xoossai bitaniyaa, “Gannatiyaa mittaa teeraa ubbaappe neeni maana giikko ma;  <span class="verse" id="V17">17&#160;</span>shin lo77uwaanne iitaa erissiya mittaa teeraappe mooppa; aissi giikko, neeni appe miido gallassi tumu haiqqana” yaagidi azaziis. </div><div class='p'> <span class="verse" id="V18">18&#160;</span>Hegaappe guyyiyan GODAI Xoossai, “Bitanee barkka de7iyoogee lo77o gidenna; taani ayyo injjetiyaabaanne a maaddiyaabaa kessana” yaagiis. </div><div class='p'> <span class="verse" id="V19">19&#160;</span>GODAI Xoossai kase meheta ubbaa, do7ata ubbaanne saluwaa kafota ubbaa biittaappe medhdhiis; qassi bitanee eta woigi sunttiyaakkonne siyanau akko ehiis; ehin bitanee paxa de7iya meretata ubbaa sunttido sunttai eta suntta gididi attiis.  <span class="verse" id="V20">20&#160;</span>Hegaadan bitanee meheta ubbaa, saluwaa kafotanne bazzo do7ata ubbaa sunttiis; shin Addaamessi<a href="#FN2" class="notemark">2<span class="popup"> Addaama: Ibraawetto qaalan “Addaama” giyo sunttai “Asa” giyoogaa.</span></a> injjetiyaabinne a maaddiyaabi beettibeenna. </div><div class='p'> <span class="verse" id="V21">21&#160;</span>Hegaa gishshau GODAI Xoossai bitaniyaa xiskkuwaa kairissiis; i xiskkuwaa kairidaashin, a miyyiyaa meqettaappe issuwaa ekkidi, he sohuwaa ashuwaa kunttiis.  <span class="verse" id="V22">22&#160;</span>Kunttidi GODAI Xoossai bitaniyaappe ekkido meqettaa macca asa kessiis; yaatidi o bitaniyaakko ehiis.  <span class="verse" id="V23">23&#160;</span>Ehin bitanee; “Hayyashsho! Ha meqettiyaa ta meqettaappe, ha ashiyaakka ta ashuwaappe ekettidaaro; akka attuma asaappe ekettido gishshau, macca asa geetettu”<a href="#FN3" class="notemark">3<span class="popup"> “Attumaasa” giyoogee Ibraawetto qaalan “Ish” geetettees; “Maccaasa” giyoogee “Ishshah” geetettees; hegaassi naa77u qaalati issoi issuwaa milatoosona.</span></a> yaagiis.  <span class="verse" id="V24">24&#160;</span>Hegaa gishshau asi ba aawaanne ba aayyiyo aggi bayidi, ba machcheera issippe de7ees; eti naa77ai issi asho gidoosona.  <span class="verse" id="V25">25&#160;</span>Bitaneenne a keettaayyiyaanne naa77aikka kallo xiire de7oosona; shin issoi issuwau yeellatokkona. </div><ul class='tnav'>
<li><a href='index.htm'>Doomettaabaa</a></li>
<li><a href='GEN01.htm'>&lt;</a></li>
<li><a href='GEN.htm'>2</a></li>
<li><a href='GEN03.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">1</span><a class="notebackref" href="#V7">2:7</a>
 <span class="fk">Asa: </span><span class="ft">“Asa” giyoogee Ibraawetto qaalan “Adam” geetettees; “Adamaa” giyoogee “Biittaa” geetettees; hegaassi naa77u qaalati issoi issuwaa milatoosona.</span></p>
<p class="f" id="FN2"><span class="notemark">2</span><a class="notebackref" href="#V20">2:20</a>
 <span class="fk">Addaama: </span><span class="ft">Ibraawetto qaalan “Addaama” giyo sunttai “Asa” giyoogaa.</span></p>
<p class="f" id="FN3"><span class="notemark">3</span><a class="notebackref" href="#V23">2:23</a>
 <span class="ft">“Attumaasa” giyoogee Ibraawetto qaalan “Ish” geetettees; “Maccaasa” giyoogee “Ishshah” geetettees; hegaassi naa77u qaalati issoi issuwaa milatoosona.</span></p>

<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
