<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Doomettaabaa 26</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Doomettaabaa</a></li>
<li><a href='GEN25.htm'>&lt;</a></li>
<li><a href='GEN.htm'>26</a></li>
<li><a href='GEN27.htm'>&gt;</a></li>
</ul>
<div class="main">
 
<div class='chapterlabel' id="V0"> 26</div><div class='s'>Yisaaqanne Abimeleka </div><div class='p'> <span class="verse" id="V1">1&#160;</span>He biittan kase Abrahaama wodiyan de7iya koshaa bolli hara koshai denddiis; yaatin Yisaaqi Pilisxxeema kawuwaa Abimelekakko Garaari biis.  <span class="verse" id="V2">2&#160;</span>GODAI Yisaaqayyo qonccidi hagaadan yaagiis; “Gibxxe biitti duge booppa; taani neeyyo yootido biittan de7a.  <span class="verse" id="V3">3&#160;</span>Ha biittan amaridaagaa takkashsha; taani nenaara gidana; nena anjjana; aissi giikko, ha biittaa ubbaa taani neeyyoonne ne zerettaayyo immana; taani ne aawaa Abrahaamayyo caaqqido caaquwaa minttana.  <span class="verse" id="V4">4&#160;</span>Ne zerettaa saluwaa xoolinttiyaadan darissana; ha biittaa ubbaa taani etayyo immana; sa7aa kawotetta ubbai ne zerettaa baggaara anjjettana.  <span class="verse" id="V5">5&#160;</span>Aissi giikko, Abrahaami ta qaalaa siyiis; ta pirddatanne ta azazota, ta awaajotanne ta higgeta naagiis” yaagiis.  <span class="verse" id="V6">6&#160;</span>Hegaa gishshau Yisaaqi Garaaran uttiis. </div><div class='p'> <span class="verse" id="V7">7&#160;</span>He biittaa asai Ribiqibaa denttidi Yisaaqa, “Hanna neeyyo aibee?” yaagidi oichchiis. </div><div class='p'>Oichchin i, “Hanna taayyo michchiyo” yaagiis. Aissi giikko, i Ribiqa daro meranchcha gidiyo gishshau, “Taani, ‘A ta keettaayyiyo’ giikko, ha sohuwaa asai i gaasuwan tana woranaakkonne” yaagi qoppidi yayyiis. </div><div class='p'> <span class="verse" id="V8">8&#160;</span>Yisaaqi hegan daro wodiyaa de7idoogaappe guyyiyan, Pilisxxeema Kawoi Abimeleki maskkootiyaara duge xeellidi, Yisaaqi ba keettaayee Ribiqiira gaittishin be7iis.  <span class="verse" id="V9">9&#160;</span>Hegaa gishshau Abimeleki Yisaaqa xeesidi, “Hekko a tumu ne machchiyo! Neeni aissi, ‘A ta michchiyo’ gaadii?” yaagidi oichchiis. </div><div class='p'>Oichchin Yisaaqi, “ ‘A ta keettaayyiyo’ giikko, i gaasuwan asai tana worana gaada gaas” yaagiis. </div><div class='p'> <span class="verse" id="V10">10&#160;</span>Yaagin Abimeleki, “Hagee neeni nu bollan oottidobi aibee? Ta asaappe issi asi ne keettaayeera aqi haliis shin; neeni nu bollan gomiyaa eha haladasa” yaagiis.  <span class="verse" id="V11">11&#160;</span>Hegaa gishshau Abimeleki ba asaa ubbaa, “Ha bitaniyaa woikko a keettaayyiyo bochchiya ooninne tumu haiqqana” yaagidi azaziis. </div><div class='p'> <span class="verse" id="V12">12&#160;</span>Yisaaqi he biittan kattaa zeridi, he laittankka xeetu kushiyaa cakkiis; aissi giikko, GODAI a anjjiis.  <span class="verse" id="V13">13&#160;</span>I duretiis; i duriyaa mannana gakkanaassi ayyo aqoi dari dari biis.  <span class="verse" id="V14">14&#160;</span>Yisaaqassi dorssaa wudee, miizzaa wudeenne ashkkarati keehippe darido gishshau, Pilisxxeema asati a qanaatidosona.  <span class="verse" id="V15">15&#160;</span>Hegaa gishshau, a aawaa Abrahaama wodiyan, a aawaa ashkkarati bookkido haatta olla ubbaa Pilisxxeema asati biittaa zaaridi baridosona. </div><div class='p'> <span class="verse" id="V16">16&#160;</span>He wode Abimeleki Yisaaqa, “Nuuppe shaahettada ba; neeni nuuppe aadhdhada minnadasa” yaagiis.  <span class="verse" id="V17">17&#160;</span>Yaagin Yisaaqi hegaappe denddidi, Garaara Wombbaa biidi yan uttiis.  <span class="verse" id="V18">18&#160;</span>Yisaaqi ba aawaa Abrahaama wodiyan bookettida haatta ollata, Abrahaami haiqqidoogaappe guyyiyan, Pilisxxeema asati baridoogeeta zaari bookki kessidi, a aawai sunttido sunttankka eta xeesiis. </div><div class='p'> <span class="verse" id="V19">19&#160;</span>Yisaaqa ashkkarati wombban bookkidi, pulttiya haatta ollaa yan demmidosona.  <span class="verse" id="V20">20&#160;</span>SHin Garaara henttanchchati Yisaaqa henttanchchatuura, “Haattai nuugaa” yaagidi ooyettidosona. Eti aara palamettido gishshau, Yisaaqi he haatta ollaa, “Palamaa” giidi sunttiis. </div><div class='p'> <span class="verse" id="V21">21&#160;</span>Hegaappe guyyiyan, eti hara haatta ollaakka bookkidosona; shin eti he haattaa ollaa geedonkka ooyettidosona; hegaa gishshau i he haattaa ollaa “Morkketettaa” giidi sunttiis.  <span class="verse" id="V22">22&#160;</span>Hegaappe guuttaa zardda7idi, hara haatta ollaa bookissiis; a gaasuwan ooninne ooyettibeenna; “Xoossai ha77i nuuyyo aassiis; nuuni ha biittan corattana” giidi a, “Aaho sohuwaa” giidi sunttiis. </div><div class='p'> <span class="verse" id="V23">23&#160;</span>Hegaappe denddidi, pude Berssaabehi biis.  <span class="verse" id="V24">24&#160;</span>He biido gallassi qammikka GODAI ayyo qonccidi a, “Taani ne aawaa Abrahaama Xoossaa; taani nenaara de7iyo gishshau, neeni yayyoppa; taani nena anjjana; ta ashkkaraa Abrahaama gishshau ne zerettaa taani corayana” yaagiis.  <span class="verse" id="V25">25&#160;</span>Yaagin Yisaaqi hegan yarshshiyoosaa keexxidi, GODAA sunttaa xeesiis. Yan i ba dunkkaaniyaa toliis; qassi yan a ashkkarati haatta ollaa bookkidosona. </div><div class='p'> <span class="verse" id="V26">26&#160;</span>Hegaappe guyyiyan, Abimeleki bana zoriya Ahuuzatanne ba wotaaddaratu halaqaa Pikoola ekkidi, Garaarappe Yisaaqakko yiis.  <span class="verse" id="V27">27&#160;</span>Yisaaqi eta, “Intte kase tana ixxidi, intte biittaappe kessi yeddooho; ha77i qassi taakko ai ekkana yiidetii?” yaagiis. </div><div class='p'> <span class="verse" id="V28">28-29&#160;</span>Yaagin eti a, “GODAI nenaara de7iyoogaa nuuni qoncciyan be7ida. Hegaa gishshau caaqo maachchai nu giddooninne ne giddon de7ana koshshees yaagoos. Nuuni nena bochchibookko; shin nuuni neeyyo kehatetta xalaalaa oottidi, nena sarotettan moissi yeddida. Hegaadankka neeni nu bolli iitabaa oottenna mala, ane nenaara maachchaa maacettoos. Ha77i neeni GODAI anjjidoogaa” yaagidosona.  <span class="verse" id="V30">30&#160;</span>He wode Yisaaqi etau gibiraa giigissin, miidosonanne uyidosona.  <span class="verse" id="V31">31&#160;</span>Wonttetta gallassi maallado guuran denddidi, eti issoi issuwaara caaqettidosona. Yisaaqi eta moissin, eti appe saro shaahettidi biidosona. </div><div class='p'> <span class="verse" id="V32">32&#160;</span>He gallassi Yisaaqa ashkkarati yiidi, bantta bookkido haatta ollaabaa ayyo odidosona; “Nuuni haattaa demmida” yaagidosona.  <span class="verse" id="V33">33&#160;</span>I he haatta ollaa Saabehi giidi sunttiis; hegaa gishshau he katamaa sunttai hachchi gakkanaassi Berssaabehi<a href="#FN1" class="notemark">27<span class="popup"> Berssaabehi: Ha sunttaa birshshettai “Caaquwaa Haattaa Ollaa” giyoogaa. (21:31 xeella.)</span></a> geetettees. </div><div class='s'>Eesawi Dawutta Maccaasata Ekkiis </div><div class='p'> <span class="verse" id="V34">34&#160;</span>Eesawa laittai oitamaa gidiyo wode, Hiitiyaa Bi7eera na7iyo Yooditonne Hiitiyaa Eloona na7iyo Baasemaato machchiis.  <span class="verse" id="V35">35&#160;</span>Eti Yisaaqanne Ribiqo azzanissiiddi de7idosona. </div><ul class='tnav'>
<li><a href='index.htm'>Doomettaabaa</a></li>
<li><a href='GEN25.htm'>&lt;</a></li>
<li><a href='GEN.htm'>26</a></li>
<li><a href='GEN27.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">27</span><a class="notebackref" href="#V33">26:33</a>
 <span class="fk">Berssaabehi: </span><span class="ft">Ha sunttaa birshshettai “Caaquwaa Haattaa Ollaa” giyoogaa. (21:31 xeella.)</span></p>

<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
