<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Maatiyoosa 4</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Maatiyoosa</a></li>
<li><a href='MAT03.htm'>&lt;</a></li>
<li><a href='MAT.htm'>4</a></li>
<li><a href='MAT05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Yesuusi Paacettiis </div><div class='r'>(Marqqoosa 1:12-13; Luqaasa 4:1-13) </div><div class='p'> <span class="verse" id="V1">1&#160;</span>Hegaappe guyyiyan, xalahe halaqai Yesuusa paaccana mala, Geeshsha Ayyaanai bazzo Yesuusa efiis.  <span class="verse" id="V2">2&#160;</span>Efin Yesuusi oitamu gallassaanne oitamu qammaa xoomidoogaappe guyyiyan namisettiis.  <span class="verse" id="V3">3&#160;</span>Xalahe halaqai yiidi a, “Neeni Xoossaa Na7a gidikko, ane ha shuchchati oitta gidana mala azaza” yaagiis. </div><div class='p'> <span class="verse" id="V4">4&#160;</span>SHin Yesuusi zaaridi, “Xoossaa maxaafai, ‘Asi Xoossai haasayiyo qaala ubban de7anaappe attin, oitta xalaalan de7enna’ yaagees” yaagiis. </div><div class='p'> <span class="verse" id="V5">5&#160;</span>Hegaappe guyyiyan, xalahe halaqai Yesuusa geeshsha katamaa efiidi, Beeta Maqidasiyaa xeeraa kessidi,  <span class="verse" id="V6">6&#160;</span>“Neeni Xoossaa Na7aa gidikko, ane duge guppa. Aissi giikko, Xoossaa maxaafai, </div><div class='q'>‘Xoossai ba kiitanchchata </div><div class='q2'>neeyyo azazana’ </div><div class='q'>qassi ‘Eti ne tohoi shuchchan xubettenna mala, </div><div class='q2'>bantta kushiyan nena denttana’ </div><div class='m'>yaagees” yaagiis. </div><div class='p'> <span class="verse" id="V7">7&#160;</span>Yesuusi zaaridi a, “Qassikka Xoossaa maxaafai, ‘Godaa ne Xoossaa paaccoppa’ yaagees” yaagiis. </div><div class='p'> <span class="verse" id="V8">8&#160;</span>Qassi xalahe halaqai Yesuusa issi daro gita deriyaa xeeraa kessidi, sa7an de7iya kawotetta ubbaanne eta bonchchuwaa bessiis.  <span class="verse" id="V9">9&#160;</span>Bessidi a, “Neeni taayyo gulbbatada goinnikko, taani hagaa ubbaa neeyyo immana” yaagiis. </div><div class='p'> <span class="verse" id="V10">10&#160;</span>Hegaappe guyyiyan, Yesuusi zaaridi a, “Laa ha Seexaanau haakka; aissi giikko, Xoossaa maxaafai, ‘Godaayyo, ne Xoossaayyo goinna; a xalaalau ootta’ gees” yaagiis. </div><div class='p'> <span class="verse" id="V11">11&#160;</span>Hegaappe guyyiyan, xalahe halaqai a aggi bayin, kiitanchchati yiidi, ayyo oottidosona. </div><div class='s'>Yesuusi Ba Tamaarissiyo Oosuwaa Galiilan Doommiis </div><div class='r'>(Marqqoosa 1:14-15; Luqaasa 4:14-15) </div><div class='p'> <span class="verse" id="V12">12&#160;</span>Yohaannisi qashettidoogaa Yesuusi siyido wode, Galiila giyo biitti biis.  <span class="verse" id="V13">13&#160;</span>Naazireeteppe kiyidi, Qifirinaahooma katamaa biidi, yan de7iis; Qifirinaahoomi Zaabiloona biittaaninne Nifttaaleema biittan abbaa matan de7ees.  <span class="verse" id="V14">14&#160;</span>Hegee hanidoogee hananabaa yootiya Isiyaasi giidoogee polettanaassa; hananabaa yootiya Isiyaasi hagaadan yaagiis; </div><div class='q'> <span class="verse" id="V15">15&#160;</span>“Zaabiloona biittaaninne Nifttaaleema biittan, </div><div class='q2'>abbaa ogiyan Yorddaanoosa SHaafaappe hefintta baggan, </div><div class='q'>Aihuda gidenna asai de7iyo Galiilan, </div><div class='q'> <span class="verse" id="V16">16&#160;</span>xuman de7iya asai </div><div class='q2'>wolqqaama poo7uwaa be7iis. </div><div class='q'>Qassi haiquwaa kuwai de7iyo biittan </div><div class='q2'>uttidaageetuyyo poo7oi kiyiis” </div><div class='m'>yaagiis. </div><div class='p'> <span class="verse" id="V17">17&#160;</span>He wodiyaappe doommidi Yesuusi, “Intte nagaraappe simmite; aissi giikko, saluwaa kawotettai matattiis” giidi qaalaa yootuwaa doommiis. </div><div class='s'>Yesuusi Moliyaa Oiqqiya Oiddu Asata Xeegiis </div><div class='r'>(Marqqoosa 1:16-20; Luqaasa 5:1-11) </div><div class='p'> <span class="verse" id="V18">18&#160;</span>Yesuusi Galiila Abbaa mataara aadhdhiiddi, naa77u ishantti PHeexiroosa giyo Simooninne a ishaa Inddiraasi, moliyaa oiqqiyaageeta gidido gishshau, gitiyaa abban yeggiyaageeta be7iis.  <span class="verse" id="V19">19&#160;</span>Be7idi eta, “Tana kaallite; taani inttena asa oiqqiyoogaa tamaarissana” yaagiis.  <span class="verse" id="V20">20&#160;</span>Yaagin eti sohuwaarakka bantta gitiyaa yeggi bayidi, Yesuusa kaallidosona. </div><div class='p'> <span class="verse" id="V21">21&#160;</span>Yesuusi hegaappe sinttaukko biiddi, hara naa77u ishantta, Zabddiyoosa naata Yaaqoobanne a ishaa Yohaannisa be7iis; eti bantta aawaa Zabddiyoosaara wolwolo giddon bantta gitiyaa giigissiyaageeta be7idi xeesiis.  <span class="verse" id="V22">22&#160;</span>Xeesin sohuwaarakka eti wolwoluwaanne bantta aawaa yeggi bayidi, Yesuusa kaallidosona. </div><div class='s'>Yesuusi Daro Asaa Tamaarissiisinne Pattiis </div><div class='r'>(Luqaasa 6:17-19) </div><div class='p'> <span class="verse" id="V23">23&#160;</span>Yesuusi Aihuda woosa keettatun tamaarissiiddi, kawotettaa wonggeliyaa mishiraachchuwaa yootiiddinne qassi hargge ubbaappenne saho ubbaappe asaa pattiiddi, Galiila biitta ubban yuuyiis.  <span class="verse" id="V24">24&#160;</span>A woree Sooriyaa biittaa ubbaa gakkiis; asai dumma dumma harggiyan ohettidi harggida asaanne sahettida asa ubbaa, xalaheti oiqqido asaa, kaarettai oiqqido asaanne, qassi bollai silido asaa Yesuusakko ehiis; ehin i eta pattiis.  <span class="verse" id="V25">25&#160;</span>Daro asai Galiilappe, tammu katamatuppe, Yerusalaameppe, Yihudaappenne Yorddaanoosappe hefinttan de7iya biittaappe Yesuusa kaalliis. </div><ul class='tnav'>
<li><a href='index.htm'>Maatiyoosa</a></li>
<li><a href='MAT03.htm'>&lt;</a></li>
<li><a href='MAT.htm'>4</a></li>
<li><a href='MAT05.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
