<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Marqqoosa 7</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Marqqoosa</a></li>
<li><a href='MRK06.htm'>&lt;</a></li>
<li><a href='MRK.htm'>7</a></li>
<li><a href='MRK08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>Yesuusi Asi Medhdhido Wogaa PHalqqiis </div><div class='r'>(Maatiyoosa 15:1-9) </div><div class='p'> <span class="verse" id="V1">1&#160;</span>Parisaawetinne Yerusalaameppe yiidi, higgiyaa tamaarissiya amarida asati Yesuusakko shiiqidosona.  <span class="verse" id="V2">2&#160;</span>SHiiqidi Yesuusi erissiyo ashkkaratuppe issooti issooti geeyenna kushiyan, hegaa giyoogee meecettennan qumaa miyaageeta be7idosona. </div><div class='p'> <span class="verse" id="V3">3&#160;</span>Aissi giikko, Parisaawetinne Aihuda asai ubbai bantta aawatu wogaa naagidi, bantta kushiyaa loitti meecettennan mookkona.  <span class="verse" id="V4">4&#160;</span>Qassi giyaappe yiidikka meecettennan de7iiddi mookkona. Qassi eti bantta aawatuppe ekkido hara daro wogai de7ees; hegee siiniyaanne keriyaa nahaasiyaappe medhdhido miishshaanne arssaa meecciyo wogaa. </div><div class='p'> <span class="verse" id="V5">5&#160;</span>Parisaawetinne higgiyaa tamaarissiyaageeti Yesuusa, “Ne erissiyo ashkkarati aissi aawatu wogaa kaallennan ixxidi, bantta kushiyaa meecettennan oittaa miyoonaa?” yaagidi oichchidosona. </div><div class='p'> <span class="verse" id="V6">6-7&#160;</span>Yesuusi eta hagaadan yaagiis; “Isiyaasi hananabaa yootido wode, inttebaa, lo77o milatiya iitatubaa xaafidoogaadankka, </div><div class='q'>‘Xoossai, “Hagee asai tana </div><div class='q2'>ba bolla doonan bonchchees. </div><div class='q'>SHin eta wozanai taappe haahuwan de7ees; </div><div class='q2'>asai tau mela goinnees. </div><div class='q'>Aissi giikko, asi oottido azazuwaa </div><div class='q2'>Xoossaa higgiyaa milatissidi tamaarissees” giis’ </div><div class='m'>giidi hananabaa tumaa yootiis. </div><div class='p'> <span class="verse" id="V8">8&#160;</span>“Xoossaa azazuwaa intte aggi bayidi, asa wogaa minttidi naageeta” yaagiis. </div><div class='p'> <span class="verse" id="V9">9&#160;</span>Qassikka Yesuusi, “Intte intte wogaa naaganau Xoossaa azazuwaa yeggi bayeeta.  <span class="verse" id="V10">10&#160;</span>Aissi giikko Muusee, ‘Ne aawaanne ne aayyiyo bonchcha.’ Qassi, ‘Ba aawaanne ba aayyiyo cayiyaagee haiqqo’ yaagiis.  <span class="verse" id="V11">11&#160;</span>SHin issi urau ba aawaa woi ba aayyiyo maaddiyoobi de7ishin i, ‘Hagee qurbbaane; hegaa giyoogee Xoossaabaa giyoogaa’ giikko,  <span class="verse" id="V12">12&#160;</span>i ba aawaa woi ba aayyiyo wodeppe maaddanaagaa ainne koyekketa.  <span class="verse" id="V13">13&#160;</span>Hegaadankka qassi intte haratuyyo immido intte wogan Xoossaa qaalaa karidi, hegaa mala darobaa ootteeta” yaagiis. </div><div class='s'>Asa Tunissiyaabata </div><div class='r'>(Maatiyoosa 15:10-20) </div><div class='p'> <span class="verse" id="V14">14&#160;</span>Yesuusi daro asaa qassikka baakko xeesidi, “Ubbai taani giyoogaa siyitenne akeekite.  <span class="verse" id="V15">15&#160;</span>Asa wozanappe kiyiyaabai asa tunissiyoogaappe attin, kareppe asa wozanan gelidi, asa tunissiyaabi aibinne baawa;  <span class="verse" id="V16">16&#160;</span>siyanau haittai de7iyo urai ooninne siyo” yaagiis. </div><div class='p'> <span class="verse" id="V17">17&#160;</span>Yesuusi daro asaa yeggi bayidi soo gelido wode, i erissiyo ashkkarati he leemisuwaabaa a oichchidosona.  <span class="verse" id="V18">18&#160;</span>Oichchin i eta, “Intteyyookka qassi gelibeennee? Kareppe asa wozanan geliyaabai aibinne asa tunissanau danddayennaagaa akeekeetii?  <span class="verse" id="V19">19&#160;</span>Aissi giikko, qumai asa ulo giddo gelidi, gaxi kiyiyoogaappe attin, asa wozana giddo gelenna” yaagiis. Hegaadankka Yesuusi quma ubbai geeshsha gidiyoogaa erissiis. </div><div class='p'> <span class="verse" id="V20">20&#160;</span>Qassikka Yesuusi hagaadan yaagiis; “Asa tunissiyaabai asa wozana giddoppe kiyiyaabaa.  <span class="verse" id="V21">21&#160;</span>Aissi giikko, asa wozana giddoppe kiyiyaabai iita qofa; shaaramuxanau qaaqqatiyoogaa, wuuqqiyoogaa, woriyoogaa, shaaramuxiyoogaa,  <span class="verse" id="V22">22&#160;</span>duretettaa amottiyoogaa, iitatettaa, geniyaa, amottiyoogaa, qanaatiyoogaa, cashshaa, ayyuwaa, azallatettaa.  <span class="verse" id="V23">23&#160;</span>Ha iitabai ubbaikka asa wozana giddoppe kiyidi, asa tunissees” yaagiis. </div><div class='s'>Issi Giriike Mishiree Ammanuwaa </div><div class='r'>(Maatiyoosa 15:21-28) </div><div class='p'> <span class="verse" id="V24">24&#160;</span>Yesuusi hegaappe aggidi, Xiiroosanne Sidoona giyo katamatu matan de7iya biitti biidi, issi keettaa geliis; qassi i yaani de7iyoogaa ooninne eranaagaa koyibeenna; shin qosettidi gam77anau danddayibeenna.  <span class="verse" id="V25">25&#160;</span>SHin ba guutta na7ee bolli iita ayyaanai de7iyo issi maccaasiyaa Yesuusabaa siyada, sohuwaara akko yanne a tohuwan gufanna wodhdhaasu.  <span class="verse" id="V26">26&#160;</span>He mishiriyaa Aihuda gidukku; a yelettidoikka Sirofinqqe giyo biittaana; a ba na7eeppe xalahiyaa kessana mala, Yesuusa woossaasu. </div><div class='p'> <span class="verse" id="V27">27&#160;</span>SHin Yesuusi zaaridi, “Naati kasetidi qumaa kallona; aissi giikko, naatu qumaa ekkidi, zairotuyyo oliyoogee lo77o gidenna” yaagiis. </div><div class='p'> <span class="verse" id="V28">28&#160;</span>Mishiriyaa zaarada, “Tumakka ta Godau, harai atto masoofiyaa lanqqiyan de7iya zairotikka naatuppe attida suuppaa moosona” yaagaasu. </div><div class='p'> <span class="verse" id="V29">29&#160;</span>Yesuusi qassi o, “Ha ne qaalaa gishshau, ne soo ba; xalahee ne na7eeppe kiyiis” yaagiis. </div><div class='p'> <span class="verse" id="V30">30&#160;</span>Mishiriyaa ba soo biyo wode, i na7iyaa xalahee ippe kiyin, hiixan zin77idaaro demmaasu. </div><div class='s'>Yesuusi Tullenne Duude Gidida Issi Bitaniyaa Pattiis </div><div class='p'> <span class="verse" id="V31">31&#160;</span>Yesuusi Xiiroosa biittaappe kiyidi, Sidoonaaranne Tammu Katamaa giyo biittaara kanttidi, Galiila Abbaakko biis.  <span class="verse" id="V32">32&#160;</span>Asai tullenne duude gidida bitaniyaa Yesuusakko ehiidi, ba kushiyaa a bolli wottana mala, Yesuusa woossiis.  <span class="verse" id="V33">33&#160;</span>Yesuusi barkka he bitaniyaa daro asaappe gaxaa kessidi, ba biradhdhiyaa a haittan yeddiis; qassi cuchchaa cuchchidi, a inxxarssaa bochchiis.  <span class="verse" id="V34">34&#160;</span>Bochchidi saluwaa pude xeellidi, tookki shemppidi, “Efttah” yaagiis; hegaa giyoogee dooyetta giyoogaa.  <span class="verse" id="V35">35&#160;</span>Bitaniyaa haittai sohuwaara dooyetti aggiis; qassi a dooqettida inxxarssaikka birshshetti aggiis; bitanee ainne waayettennan haasayi bayiis. </div><div class='p'> <span class="verse" id="V36">36&#160;</span>Yesuusi asa ubbaa, “Hagaa ooyyoonne odoppite” yaagidi odiis; shin i keehi mintti odin, asai qassi oduwaa yaa darissiis.  <span class="verse" id="V37">37&#160;</span>Hegaa siyida asai ubbai daro garamettidi, “Ubbabaakka i loitti oottees. Harai atto tulliyaakka sissees; qassi duudiyaakka haasayissees” yaagiis. </div><ul class='tnav'>
<li><a href='index.htm'>Marqqoosa</a></li>
<li><a href='MRK06.htm'>&lt;</a></li>
<li><a href='MRK.htm'>7</a></li>
<li><a href='MRK08.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
