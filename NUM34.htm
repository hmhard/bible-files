<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Qoodaabaa 34</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Qoodaabaa</a></li>
<li><a href='NUM33.htm'>&lt;</a></li>
<li><a href='NUM.htm'>34</a></li>
<li><a href='NUM35.htm'>&gt;</a></li>
</ul>
<div class="main">
 
<div class='chapterlabel' id="V0"> 34</div><div class='s'>Israa7eela Biittaa Zawaa </div><div class='p'> <span class="verse" id="V1">1&#160;</span>GODAI Muusa hagaadan yaagiis;  <span class="verse" id="V2">2&#160;</span>“Neeni Israa7eelata hagaadan yaagada azaza; ‘Laatadan inttena gakkiya Kanaane biittaa zawai hagaa.  <span class="verse" id="V3">3&#160;</span>Tohossa baggaara intte zawai Xiina Bazzuwaanne Eedooma zawaa gidana. Intte tohossa zawai Maxine Abbaa tohossaappe doommees;  <span class="verse" id="V4">4&#160;</span>doommidi Akirabiima pudettaara tohossa baggaara simmidi, Xiina Bazzuwaa kanttidi, Qaadeesa-Barnne tohossi gakkees; hegaappe Hadaari-Adaara kanttidi, Aximoona gakkees.  <span class="verse" id="V5">5&#160;</span>Aximoonappe Gibxxe SHaafaakko simmidi, Meediteraane Abbaa gakkees. </div><div class='p'> <span class="verse" id="V6">6&#160;</span>“ ‘Arggo baggaara intte zawai Meediteraane Abbaa gaxaa gidana. </div><div class='p'> <span class="verse" id="V7">7&#160;</span>“ ‘Huuphessa baggaara intte zawai Meediteraane Abbaappe Hoora Deriyaa sitti ootti malaatidi,  <span class="verse" id="V8">8&#160;</span>Hoora Deriyaappe Hamaata Pinuwaa gakkanaassa; hegaappe Xadaadan zawatees.  <span class="verse" id="V9">9&#160;</span>Qassi Zifiroona biidi, Haxaari-Enaana gakkees. Huuphessa baggaara intte zawai hagaa gidana. </div><div class='p'> <span class="verse" id="V10">10&#160;</span>“ ‘Arshsho baggaara intte zawai Haxaari-Enaanappe SHafaama gakkanaassi sitti ootti malaatidi,  <span class="verse" id="V11">11&#160;</span>SHafaamappe biidi, Ainappe arshsho baggaara de7iya Ribila wodhdhidi, Galiila Abbaappe arshsho baggaara de7iya keraa gakkees.  <span class="verse" id="V12">12&#160;</span>Hegaappe duge Yorddaanoosa SHaafaa wodhdhi zawatidi, Maxine Abbaa gakkees. Intte biittaa zawai ubba baggaarakka hagaa’ yaaga” yaagiis. </div><div class='p'> <span class="verse" id="V13">13&#160;</span>Yaagin Muusee Israa7eelata hagaadan yaagidi azaziis; “Saamaa yeggidi, intte laattana mala, uddufun zaretuyyoonne bagga zaretuyyo he biittai imettanaadan GODAI azaziis.  <span class="verse" id="V14">14-15&#160;</span>Aissi giikko, Roobeela zareti Gaada zaretinne, Minaase zaretuppe baggai bantta laataa Yarkko hefinttan Yorddaanoosa SHaafaappe arshsho baggaara ekkidosona” yaagiis. </div><div class='p'> <span class="verse" id="V16">16&#160;</span>GODAI Muusa hagaadan yaagiis;  <span class="verse" id="V17">17&#160;</span>“He biittaa intteyyo laata oottidi, shaakki immana asatu sunttai hagaa; qeesiyaa El77aazaranne Nawe na7aa Yaasa.  <span class="verse" id="V18">18&#160;</span>Qassi biittaa shaakkanau maaddana mala, zare ubbaappe issi issi halaqaa sunttite.  <span class="verse" id="V19">19&#160;</span>Eta sunttai hagaappe kaallidi de7iyaagaa. </div><div class='m'>Zariyaa Halaqaa </div><div class='m'>Yihudaa Yifune na7aa Kaaleeba </div><div class='m'> <span class="verse" id="V20">20&#160;</span>Simoona Amihuuda na7aa SHalumi7eela </div><div class='m'> <span class="verse" id="V21">21&#160;</span>Biniyaama Kisiloona na7aa Elddaada </div><div class='m'> <span class="verse" id="V22">22&#160;</span>Daana Yoogila na7aa Buuqa </div><div class='m'> <span class="verse" id="V23">23&#160;</span>Yooseefa na7aa Minaase Efooda na7aa Hani7eela </div><div class='m'> <span class="verse" id="V24">24&#160;</span>Yooseefa na7aa Efireema SHifxxaana na7aa Qamu7eela </div><div class='m'> <span class="verse" id="V25">25&#160;</span>Zaabiloona Parnnaaka na7aa Elxxaafaana </div><div class='m'> <span class="verse" id="V26">26&#160;</span>Yisaakoora Azzaana na7aa Palxxi7eela </div><div class='m'> <span class="verse" id="V27">27&#160;</span>Aseera SHalooma na7aa Ahihuuda </div><div class='m'> <span class="verse" id="V28">28&#160;</span>Nifttaaleema Amihuuda na7aa Padaahi7eela </div><div class='m'> <span class="verse" id="V29">29&#160;</span>Kanaane biittan Israa7eelatuyyo laataa shaakki immana mala, GODAI azazido asati hageeta” yaagiis. </div><ul class='tnav'>
<li><a href='index.htm'>Qoodaabaa</a></li>
<li><a href='NUM33.htm'>&lt;</a></li>
<li><a href='NUM.htm'>34</a></li>
<li><a href='NUM35.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
