<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Maatiyoosa 15</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Maatiyoosa</a></li>
<li><a href='MAT14.htm'>&lt;</a></li>
<li><a href='MAT.htm'>15</a></li>
<li><a href='MAT16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='s'>Aawatu Wogaabaa </div><div class='r'>(Marqqoosa 7:1-13) </div><div class='p'> <span class="verse" id="V1">1&#160;</span>Hegaappe guyyiyan, higgiyaa tamaarissiya issi issi asatinne Parisaaweti Yerusalaameppe Yesuusakko yiidi,  <span class="verse" id="V2">2&#160;</span>“Neeni erissiyo ashkkarati aissi nu aawatu wogaa mooriyoonaa? Aissi giikko, eti qumaa maanaappe kasetidi, bantta kushiyaa meecettokkona” yaagidosona. </div><div class='p'> <span class="verse" id="V3">3&#160;</span>Yesuusi zaaridi, eta hagaadan yaagiis; “Intte intte wogaa gishshau, Xoossaa azazuwaa poliyoogaa aissi ixxeetii?  <span class="verse" id="V4">4&#160;</span>Aissi giikko Xoossai, ‘Ne aawaanne ne aayyiyo bonchcha’ qassi, ‘Ba aawaa woi ba aayyiyo cayiyaagee haiqqo’ yaagiis.  <span class="verse" id="V5">5-6&#160;</span>SHin intte, ‘Issi asi ba aawaa woi ba aayyiyo maaddiyoobi bau de7in, “Hegee Xoossaabaa” giikko, ba aawaa woi ba aayyiyo bonchchanau bessenna’ yaageeta; yaatidi intte intte wogaa polanau Xoossaa qaalaa xaissideta.  <span class="verse" id="V7">7&#160;</span>Ha lo77o milatiya iita asatoo, Isiyaasi balennan inttebau hananabaa yootiiddi, </div><div class='q'> <span class="verse" id="V8">8&#160;</span>‘Xoossai hagaadan yaagiis; </div><div class='q'>“Hagee asai tana </div><div class='q2'>ba bolla doonan bonchchees; </div><div class='q'>shin eta wozanai </div><div class='q2'>taappe haahuwan de7ees. </div><div class='q'> <span class="verse" id="V9">9&#160;</span>Asai tau mela goinnees; </div><div class='q'>aissi giikko, asi oottido azazuwaa </div><div class='q2'>Xoossaa higgiyaa milatissidi </div><div class='q2'>tamaarissees” giis’ yaagiis” </div><div class='m'>yaagiis. </div><div class='s'>Asaa Tunissiyaabata </div><div class='r'>(Marqqoosa 7:14-23) </div><div class='p'> <span class="verse" id="V10">10&#160;</span>Yesuusi daro asaa baakko xeesidi, “Siyitenne akeekite;  <span class="verse" id="V11">11&#160;</span>asa tunissiyaabai doona giddo geliyaabaa gidenna; shin asa tunissiyaabai doonappe kiyiyaabaa” yaagiis. </div><div class='p'> <span class="verse" id="V12">12&#160;</span>Hegaappe guyyiyan, erissiyo ashkkarati akko yiidi, “Parisaaweti neeni haasayidoogaa siyidi, hanqqettidoogaa akeekai?” yaagidosona. </div><div class='p'> <span class="verse" id="V13">13&#160;</span>SHin Yesuusi zaaridi, “Saluwan de7iya ta Aawai tokkibeenna mitta ubbai shodettana.  <span class="verse" id="V14">14&#160;</span>Etabau hirggoppite; eti qooqe kaalettiya qooqeta; qooqee qooqe kaalettikko, naa77aikka ollan kunddana” yaagiis. </div><div class='p'> <span class="verse" id="V15">15&#160;</span>Yaagin PHeexiroosi zaaridi, “Ha leemisuwaa birshshettaa nuuyyo odarkkii” yaagiis. </div><div class='p'> <span class="verse" id="V16">16&#160;</span>Yesuusi eta hagaadan yaagiis; “Intteyyo qassi ha77i gakkanaashinkka gelibeennee?  <span class="verse" id="V17">17&#160;</span>Doonan geliya ubbai ulo giddo biidi, qassi uloppe gaxi kiyiyoogaa erekketii?  <span class="verse" id="V18">18&#160;</span>SHin doonappe kiyiyaabai wozanappe kiyees; asa tunissiyaabai hegaa malaa.  <span class="verse" id="V19">19&#160;</span>Aissi giikko, wozana giddoppe iita qofai, woriyoogee, shaaramuxiyoogee, qassi shaaramuxanau qaaqqatiyoogee ubbai, wuuqqiyoogee, wordduwaa markkattiyoogee, cashshai kiyees.  <span class="verse" id="V20">20&#160;</span>Hegaa milatiyaabai asa tunissiyoogaappe attin, meeccibeenna kushen miyoogee asa tunissenna” yaagiis. </div><div class='s'>Kanaane Asa Gidiya Issi Maccaasee Ammanuwaa </div><div class='r'>(Marqqoosa 7:24-30) </div><div class='p'> <span class="verse" id="V21">21&#160;</span>Hegaappe guyyiyan, Yesuusi hegaappe aggidi, Xiiroosanne Sidoona giyo katamati de7iyo biitti biis.  <span class="verse" id="V22">22&#160;</span>Kanaane giyo biittaa maccaasa issinniyaa hegaappe Yesuusakko yaada, ba qaalaa xoqqu oottada, “Ta Godau, Daawita na7au, tana maararkkii; ta na7iyo xalahee pala ohetta oiqqiis” yaagaasu. </div><div class='p'> <span class="verse" id="V23">23&#160;</span>SHin Yesuusi iyyo qaalanne qaattibeenna; erissiyo ashkkarati akko yiidi, “Ha mishiriyaa nu geeduwaa kaalla kaallada, ba qaalaa xoqqu oottada yootausu; hegaa gishshau, neeni o yeddarkkii” yaagidi woossidosona. </div><div class='p'> <span class="verse" id="V24">24&#160;</span>Yesuusi zaaridi, “Taani bayida dorssau, Israa7eela asaa xalaalau kiitettaas” yaagiis. </div><div class='p'> <span class="verse" id="V25">25&#160;</span>SHin a yaada, “Ta Godau, tana maaddarkkii!” yaagada au goinnaasu. </div><div class='p'> <span class="verse" id="V26">26&#160;</span>Qassi i zaaridi, “Naatu qumaa ekkidi, zairotuyyo oliyoogee lo77o gidenna” yaagiis. </div><div class='p'> <span class="verse" id="V27">27&#160;</span>Mishiriyaa, “Ee ta Godau, hegee tuma; shin harai atto zairotikka bantta godati miishin, masoofiyaappe laalettida suuppaa moosonattennee” yaagaasu. </div><div class='p'> <span class="verse" id="V28">28&#160;</span>Yaagin Yesuusi zaaridi o, “Ha mishiree, ne ammanoi gita; neeni koyidoogaadan neeyyo hano” yaagiis. I na7iyaa sohuwaarakka paxa aggaasu. </div><div class='s'>Yesuusi Daro Hargganchchata Pattiis </div><div class='p'> <span class="verse" id="V29">29&#160;</span>Yesuusi hegaappe denddidi, Galiila Abbaa mati biis; qassi issi deriyaa bolli kiyidi, hegan uttiis.  <span class="verse" id="V30">30&#160;</span>Daro asai wobbeta, qooqeta, quunatanne duudeta, qassi hara darota ekkidi, akko ehiis; ehiidi a matan wottiis. Yesuusi eta pattiis.  <span class="verse" id="V31">31&#160;</span>Hegaa gishshau, asai duudeti haasayishin, quunati sitti giishin, wobbeti hemettishin, qooqeti xeellishin be7idi garamettidi, Israa7eela asaa Xoossaa galatiis. </div><div class='s'>Yesuusi Oiddu SHa7u Asaa Miziis </div><div class='r'>(Marqqoosa 8:1-10) </div><div class='p'> <span class="verse" id="V32">32&#160;</span>Yesuusi ba erissiyo ashkkarata baakko xeesidi, “Ha daro asai tanaara heezzu gallassi gakkanaassi gam77ido gishshau, taani ha asau qarettais; etau ha77i miyoobi baawa. Qassi eti ogiyan daafuridi kunddenna mala, quma mizennan eta mela yeddanaukka koyikke” yaagiis. </div><div class='p'> <span class="verse" id="V33">33&#160;</span>Erissiyo ashkkarati zaaridi Yesuusa, “Nuuni ha bazzuwan hagaa keena asaa kalissiya quma auppe demmanee?” yaagidosona. </div><div class='p'> <span class="verse" id="V34">34&#160;</span>Qassi Yesuusi eta, “Intteyyo aappun oittai de7ii?” yaagidi oichchiis. </div><div class='p'>Eti, “Laappun oittainne guutta moletuppe amaridaageeti de7oosona” yaagidosona. </div><div class='p'> <span class="verse" id="V35">35&#160;</span>Yesuusi asaa, “Sa7an uttite” yaagiis.  <span class="verse" id="V36">36&#160;</span>Yaagidi he laappun oittaanne moliyaa oiqqidi, Xoossaa galatiis; menttidi erissiyo ashkkaratussi immiis; qassi erissiyo ashkkarati daro asaassi immidosona. </div><div class='p'> <span class="verse" id="V37">37&#160;</span>Asai ubbai miidi kalliis; miishin attida laappun samppaa kumida xarzzaa erissiyo ashkkarati denttidosona.  <span class="verse" id="V38">38&#160;</span>Miida asai maccaasaanne naata paidennan, oiddu sha7u attumaasa.  <span class="verse" id="V39">39&#160;</span>Yesuusi asaa yeddidoogaappe guyyiyan, wolwoluwan gelidi, Magedoona giyo biitti biis. </div><ul class='tnav'>
<li><a href='index.htm'>Maatiyoosa</a></li>
<li><a href='MAT14.htm'>&lt;</a></li>
<li><a href='MAT.htm'>15</a></li>
<li><a href='MAT16.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
