<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Maatiyoosa 8</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Maatiyoosa</a></li>
<li><a href='MAT07.htm'>&lt;</a></li>
<li><a href='MAT.htm'>8</a></li>
<li><a href='MAT09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>Yesuusi Inchchirichchai Oiqqido Bitaniyaa Pattiis </div><div class='r'>(Marqqoosa 1:40-45; Luqaasa 5:12-16) </div><div class='p'> <span class="verse" id="V1">1&#160;</span>Yesuusi deriyaappe wodhdhido wode, daro asai a kaalliis.  <span class="verse" id="V2">2&#160;</span>Inchchirichchai oiqqido issi bitanee Yesuusakko yiidi, a sinttan gulbbatidi, “Godau, neeni koyikko, tana pattanau danddayaasa” yaagiis. </div><div class='p'> <span class="verse" id="V3">3&#160;</span>Yesuusi ba kushiyaa yeddidi, a bochchidi, “Taani koyais; paxa” yaagiis. Yaagin sohuwaarakka inchchirichchai bitaniyaa yeddi aggiis.  <span class="verse" id="V4">4&#160;</span>Yesuusi a, “Simmi hagaa ooyyoonne yootoppa; shin qeesiyaakko baada ne bollaa a bessa; neeni paxidoogaa asaa erissanau Muusee azazido yarshshuwaa yarshsha” yaagiis. </div><div class='s'>Yesuusi Mato Halaqaa Na7aa Pattiis </div><div class='r'>(Luqaasa 7:1-10) </div><div class='p'> <span class="verse" id="V5">5-6&#160;</span>Yesuusi Qifirinaahooma katamaa gelido wode, issi mato halaqai akko yiidi, “Ta Godau, ta ashkkaraa asatettai silin, daro sahettiiddi, son zin77iis; hai pattarkkiishsha” yaagidi woossiis. </div><div class='p'> <span class="verse" id="V7">7&#160;</span>Woossin Yesuusi, “Taani baada a pattana” yaagiis. </div><div class='p'> <span class="verse" id="V8">8&#160;</span>SHin mato halaqai zaaridi yaagiis; “Ta Godau, nena ta soo gelissanau tau bessenna; shin neeni doona xalaalaa haasaya; ta ashkkarai paxana.  <span class="verse" id="V9">9&#160;</span>Aissi giikko, taani taappe bollaara de7iyaageetuyyo haarettiya asa; qassi taappe garssaara wotaaddarati de7oosona. Taani issuwaa, ‘Ba’ giikko bees; qassi hinkkuwaa, ‘Haaya’ giikko yees; ta ashkkaraa, ‘Hagaa ootta’ giikko oottees” yaagiis. </div><div class='p'> <span class="verse" id="V10">10&#160;</span>Yesuusi hegaa siyido wode garamettidi, bana kaalliya asaa hagaadan yaagiis; “Taani intteyyo tumaa odais; taani hagaa mala ammanuwaa harai atto, Israa7eela biittankka be7abeikke.  <span class="verse" id="V11">11&#160;</span>Taani intteyyo odais; daro asai arshshoppenne arggoppe yiidi, Abrahaamaara, Yisaaqaaranne Yaaqoobaara saluwaa kawotettan issippe uttana.  <span class="verse" id="V12">12&#160;</span>SHin kawotettan de7anau bessiyo asai xumau kare olettana; hegan eti yeekkananne bantta achchaa garccana” yaagiis. </div><div class='p'> <span class="verse" id="V13">13&#160;</span>Yesuusi mato halaqaa, “Ne soo ba; neeni ammanidoogaadan neeyyo hanana” yaagiis; yaagin mato halaqaa ashkkarai he saatenkka paxi aggiis. </div><div class='s'>Yesuusi Daro Asata Eta Harggiyaappe Pattiis </div><div class='r'>(Marqqoosa 1:29-34; Luqaasa 4:38-41) </div><div class='p'> <span class="verse" id="V14">14&#160;</span>Yesuusi PHeexiroosa soo biidi, a bollotiyaa qoxonne misho harggada zin77idaaro be7iis.  <span class="verse" id="V15">15&#160;</span>I kushiyaa i bochchin, qoxoinne mishoi o aggi bayiis; aggi bayin, a denddada ayyo oottaasu. </div><div class='p'> <span class="verse" id="V16">16-17&#160;</span>Sa7ai omariyo wode, asai xalaheti oiqqido daro asaa Yesuusakko ehiis; hananabaa yootiya Isiyaasi, “I nu sahuwaa bau ekkiis; qassi nu harggiyaakka tookkiis” giidoogee polettana mala, Yesuusi tuna ayyaanata ba qaalan kessidi, harggida asa ubbaakka pattiis. </div><div class='s'>Yesuusa Kaalliyaageeta Gakkiya Metuwaa </div><div class='r'>(Luqaasa 9:57-62) </div><div class='p'> <span class="verse" id="V18">18&#160;</span>Yesuusi daro asai ba matan yuuyi aadhdhidi eqqidoogaa be7idi, abbaappe hefintti pinnana mala, ba erissiyo ashkkarata azaziis.  <span class="verse" id="V19">19&#160;</span>Higgiyaa tamaarissiya issoi akko yiidi, “Tamaarissiyaagoo, neeni biyoosaa ubbaa taani nena kaallana” yaagiis. </div><div class='p'> <span class="verse" id="V20">20&#160;</span>Yesuusi a, “Worakanatussi ollai de7ees; kafotussikka keettai de7ees; shin taani, Asa Na7ai, zin77ada shemppa ekkiyoosikka tau baawa” yaagiis. </div><div class='p'> <span class="verse" id="V21">21&#160;</span>Qassi kaalliyaageetuppe issoi a, “Godau, taani kaseta baada ta aawaa moogoo?” yaagiis. </div><div class='p'> <span class="verse" id="V22">22&#160;</span>SHin Yesuusi a, “Neeni tana kaalla; haiqqidaageeti bantta haiqqidaageeta moogona” yaagiis. </div><div class='s'>Yesuusi Beetaa Co77u Oottiis </div><div class='r'>(Marqqoosa 4:35-41; Luqaasa 8:22-25) </div><div class='p'> <span class="verse" id="V23">23&#160;</span>Yesuusi wolwoluwan gelin, erissiyo ashkkarati aara biidosona.  <span class="verse" id="V24">24&#160;</span>Beetai wolwoluwaa kumana gakkanaashin, sohuwaara abban wolqqaama gotee denddiis; shin Yesuusi xiskkiis.  <span class="verse" id="V25">25&#160;</span>Erissiyo ashkkarati akko biidi, xiskkuwaappe denttidosona; denttidi a, “Godau, nuuni xayoos; nuna ashsharkkii” yaagidosona. </div><div class='p'> <span class="verse" id="V26">26&#160;</span>Yesuusi eta, “Ha ammanoi paccidoogeetoo, aissi yayyeetii?” yaagiis. Hegaappe guyyiyan denddidi, gotiyaanne beetaa aggite gin, goteenne beetai woppu giidosona. </div><div class='p'> <span class="verse" id="V27">27&#160;</span>Asai garamettidi, “Hagee laa harai atto, goteenne beetai azazettiyoogee aiba asee?” yaagiis. </div><div class='s'>Yesuusi Xalahee Oiqqido Naa77u Asata Pattiis </div><div class='r'>(Marqqoosa 5:1-20; Luqaasa 8:26-39) </div><div class='p'> <span class="verse" id="V28">28&#160;</span>Yesuusi abbaappe hefinttan de7iya Gerggesenoona giyo biittaa pinniis; xalaheti oiqqido naa77u asati he biittan de7oosona; asa moogiyo gonggoluwaappe eti kiyidi, aara gaittidosona. Eti daro wolqqaama gidiyo gishshau, ooninne he ogiyaara aadhdhanau danddayibeenna.  <span class="verse" id="V29">29&#160;</span>Eti bantta qaalaa xoqqu oottidi, “Xoossaa Na7au, nunanne nenanne aibee gattiyai? Wodee gakkennan nuna qaxxayanau yaadii?” yaagidosona. </div><div class='p'> <span class="verse" id="V30">30&#160;</span>Etappe haahuwan gudunttaa wudee heemettees.  <span class="verse" id="V31">31&#160;</span>Xalaheti Yesuusa, “Neeni nuna kessanabaa gidikko, hini gudunttaa wudiyaa giddo yeddarkkii” yaagidi woossidosona. </div><div class='p'> <span class="verse" id="V32">32&#160;</span>Yesuusi eta, “Biite” gin eti bitaniyaappe kiyidi biidi, gudunttatun gelidosona. Gelin gudunttaa wudee ubbai kakaa huuphiyaara jaamiiddi, abban gelidi, meetetti bayiis. </div><div class='p'> <span class="verse" id="V33">33&#160;</span>Gudunttaa wudiyaa heemmiyaageeti baqatidi, katamaa biidosona; biidi xalaheti oiqqido asati hanidobaa ubbaa yootidosona.  <span class="verse" id="V34">34&#160;</span>Yootin kataman de7iya asai ubbai Yesuusaara gaittanau kiyiis; a be7ido wode, ba biittaappe baana mala woossiis. </div><ul class='tnav'>
<li><a href='index.htm'>Maatiyoosa</a></li>
<li><a href='MAT07.htm'>&lt;</a></li>
<li><a href='MAT.htm'>8</a></li>
<li><a href='MAT09.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
