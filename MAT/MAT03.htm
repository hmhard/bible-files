<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Maatiyoosa 3</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Maatiyoosa</a></li>
<li><a href='MAT02.htm'>&lt;</a></li>
<li><a href='MAT.htm'>3</a></li>
<li><a href='MAT04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Xammaqiya Yohaannisi Qaalaa Odiis </div><div class='r'>(Marqqoosa 1:1-8; Luqaasa 3:1-18; Yohaannisa 1:19-28) </div><div class='p'> <span class="verse" id="V1">1-2&#160;</span>He wode Xammaqiya Yohaannisi asaa, “Saluwaa kawotettai matattido gishshau, intte nagaraappe simmite” yaagiiddi, Yihudaa Bazzuwan yootiiddi yiis.  <span class="verse" id="V3">3&#160;</span>Aissi giikko, hananabaa yootiya Isiyaasi, Yohaannisabaa yootiiddi, </div><div class='q'>“Issoi bazzon ba qaalaa xoqqu oottidi, </div><div class='q2'>‘Godaa ogiyaa giigissite. </div><div class='q'>I hemettana loossuwaakka </div><div class='q2'>ayyo sitti oottite’ giis” </div><div class='m'>yaagiis. </div><div class='p'> <span class="verse" id="V4">4&#160;</span>Yohaannisau gaameelaa ikisiyan dadettida afalai de7ees; qassi ba xeessan dafuwaa gixxees; i miyo qumaikka boolenne degeera eessa.  <span class="verse" id="V5">5&#160;</span>Asai he wode Yerusalaameppe, Yihudaa biitta ubbasaappenne Yorddaanoosa giyo shaafaa heeran de7iya biitta ubbaappe akko yees.  <span class="verse" id="V6">6&#160;</span>Yiidi ba nagaraa paaxin, Yorddaanoosa giyo shaafan asaa xammaqiis. </div><div class='p'> <span class="verse" id="V7">7&#160;</span>SHin Yohaannisi daro Parisaawetinne Saaduqaaweti xammaqettanau baakko yiyaageeta be7idi, eta hagaadan yaagiis; “Ha shooshshatoo, Xoossaa hanqqoi yaana haniyaagaappe baqatana mala, intteyyo oonee odidai?  <span class="verse" id="V8">8&#160;</span>Simmi intte intte nagaraappe simmidoogaa erissiyaabaa oottite.  <span class="verse" id="V9">9&#160;</span>Intte intte wozanan, ‘Abrahaami nu aawaa’ giidi qoppoppite. Aissi giikko, taani inttessi yootais; Xoossai ha shuchchata Abrahaamassi na7a kessanaukka danddayees.  <span class="verse" id="V10">10&#160;</span>Beexee mittaa xaphuwan qanxxanau giigi uttiis; lo77o aifiyaa aifenna mitta ubbai qanxxettidi, taman yegettana. </div><div class='p'> <span class="verse" id="V11">11&#160;</span>“Intte intte nagaraappe simmidoogaa erissanau, taani inttena haattan xammaqais; shin taappe guyyeera yiyaagee, inttena Geeshsha Ayyaanaaninne taman xammaqana. I taappe daro minnees; taani harai atto a caammaa tookkanaukka bessikke.  <span class="verse" id="V12">12&#160;</span>A kushiyan kattaa suraggiyo laidai de7ees. Kattaa qoxxiyo audiyaa keehi geeshshees; ba gisttiyaa gootaran qolana; shin dalaa to77enna taman xuuggana” yaagiis. </div><div class='s'>Yesuusi Xammaqettiis </div><div class='r'>(Marqqoosa 1:9-11; Luqaasa 3:21-22) </div><div class='p'> <span class="verse" id="V13">13&#160;</span>Yesuusi he wode Yohaannisan xammaqettanau, Galiilappe Yorddaanoosa giyo shaafaa akko biis.  <span class="verse" id="V14">14&#160;</span>SHin Yohaannisi a, “Taani nenan xammaqettanau koyiyo wode neeni taakko yai?” yaagidi, a qofaa laammanau koyiis. </div><div class='p'> <span class="verse" id="V15">15&#160;</span>SHin Yesuusi zaaridi a, “Nuuni xillotetta ooso ubbaa hagaadan polanau bessiyo gishshau, ha77i tau eeno ga” yaagiis. Yaagin Yohaannisi au eeno giis. </div><div class='p'> <span class="verse" id="V16">16&#160;</span>Yesuusi xammaqettidoogaappe guyyiyan, sohuwaara haattaappe kiyiis; saloi dooyettin, Xoossaa Ayyaanai haraphphedan yiishiininne ba bolli wodhdhishin be7iis;  <span class="verse" id="V17">17&#160;</span>qassi saluwaappe, “Taani siiqiyo ta Na7ai, tana ufaissiyaagee hagaa” yaagiya qaalai yiis. </div><ul class='tnav'>
<li><a href='index.htm'>Maatiyoosa</a></li>
<li><a href='MAT02.htm'>&lt;</a></li>
<li><a href='MAT.htm'>3</a></li>
<li><a href='MAT04.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
