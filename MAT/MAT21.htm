<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Maatiyoosa 21</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Maatiyoosa</a></li>
<li><a href='MAT20.htm'>&lt;</a></li>
<li><a href='MAT.htm'>21</a></li>
<li><a href='MAT22.htm'>&gt;</a></li>
</ul>
<div class="main">
 
<div class='chapterlabel' id="V0"> 21</div><div class='s'>Yesuusi Gita Bonchchuwan Yerusalaame Geliis </div><div class='r'>(Marqqoosa 11:1-11; Luqaasa 19:28-40; Yohaannisa 12:12-19) </div><div class='p'> <span class="verse" id="V1">1&#160;</span>Eti Yerusalaame matidi, Dabira Zaite giyo deriyaa lanqqiyan de7iya Beetafaage giyo qeeri katamaa gakkidosona; Yesuusi erissiyo ashkkaratuppe naa77aa sinttau kiittidi,  <span class="verse" id="V2">2&#160;</span>eta hagaadan yaagiis; “Intteppe sinttan de7iya qeeri katamaa biite; biidi issi hariyaa qashuwan de7iyaaro i maraara intte sohuwaara demmana; eta birshshidi, tau ekki yiite.  <span class="verse" id="V3">3&#160;</span>Ooninne inttena oichchikko, ‘Godai hageeta koyees’ yaagite; sohuwaarakka i eta yeddi bayana.  <span class="verse" id="V4">4-5&#160;</span>Hananabaa yootiyaagee, </div><div class='q'>“Xiyoone katamau, </div><div class='q2'>‘Be7a, ne kawoi ashkke gididi, </div><div class='q2'>hariyaa bolli, hare maraa bolli uttidi, </div><div class='q'>neekko yees’ yaagite” </div><div class='m'>yaagidi haasayidoogee polettana mala, hagee haniis. </div><div class='p'> <span class="verse" id="V6">6&#160;</span>Erissiyo ashkkarati biidi, Yesuusi banttana azazidoogaadan oottidosona.  <span class="verse" id="V7">7&#160;</span>Hariyoonne hare maraa ehiidi, bantta maayuwaa eta zokkuwan hiixxidosona; hiixxin Yesuusi toggiis.  <span class="verse" id="V8">8&#160;</span>He daro asaappe dariya baggai ba maayuwaa ogiyan hiixxiis; qassi harati mittaa tashiyaa kari karidi, ogiyan hiixxidosona.  <span class="verse" id="V9">9&#160;</span>Yesuusappe sinttaara hemettiya daro asainne qassi a geeduwaa kaalliya daro asai, ba qaalaa xoqqu oottidi, </div><div class='q'>“Daawita na7ai galatetto! </div><div class='q2'>Godaa sunttan yiyaagee anjjettidaagaa! </div><div class='q'>Xoossai galatetto!” yaagiis. </div><div class='p'> <span class="verse" id="V10">10&#160;</span>Yesuusi Yerusalaame katamaa gelido wode, kataman de7iya asai ubbai, “Hagee oonee?” yaagidi shabbirettiis. </div><div class='p'> <span class="verse" id="V11">11&#160;</span>Asai, “Hagee Galiilan de7iya Naazireeta giyo katamaappe yiida hananabaa yootiya Yesuusa” yaagiis. </div><div class='s'>Yesuusi Beeta Maqidasiyaa Geliis </div><div class='r'>(Marqqoosa 11:15-19; Luqaasa 19:45-48; Yohaannisa 2:13-22) </div><div class='p'> <span class="verse" id="V12">12&#160;</span>Yesuusi Beeta Maqidasiyaa gelidi, hegan baizziyaageetanne shammiyaageeta ubbaa kare yedettiis; qassi miishshaa laammiyaageetu xaraphpheezaanne haraphphiyaa baizziyaageetu oidiyaa aatti yeggidi,  <span class="verse" id="V13">13&#160;</span>eta, “Xoossaa maxaafan, ‘Ta keettai Xoossaa woossiyo keetta geetettana’ yaagettidi xaafetti uttiis; shin intte a panggati qosettiyo gonggolo kesseeta” yaagiis. </div><div class='p'> <span class="verse" id="V14">14&#160;</span>Qooqetinne tohoi silidoogeeti Yesuusakko Beeta Maqidasiyaa yin, i eta pattiis.  <span class="verse" id="V15">15&#160;</span>SHin qeese halaqatinne higgiyaa tamaarissiyaageeti Yesuusi oottiyo oorattabaa be7ido wodenne, guutta naati Beeta Maqidasiyan bantta qaalaa xoqqu oottidi, “Daawita na7ai galatetto” yaagiyoogaa be7ido wode hanqqettidosona. </div><div class='p'> <span class="verse" id="V16">16&#160;</span>Hanqqettidi Yesuusa, “Hageeti giyoogaa siyai?” yaagidosona. </div><div class='p'>Yesuusi, “Ee siyais; Xoossaa maxaafai, ‘Guutta naatinne xammiya naati nena galatana mala, eta erissadasa’ yaagiyaagaa mulekka nabbabibeekketii?” yaagiis.  <span class="verse" id="V17">17&#160;</span>Yesuusi eta aggi bayidi, he katamaappe Biitaaniyaa giyo katamaa biidi, yaani aqiis. </div><div class='s'>Aifee Xayido Balase Mittiyo </div><div class='r'>(Marqqoosa 11:12-14, 20-24) </div><div class='p'> <span class="verse" id="V18">18&#160;</span>Yesuusi maallado katamaa simmidi yiidi namisettiis.  <span class="verse" id="V19">19&#160;</span>Ogiyaa doonan issi balase giyo mittiyo be7idi, ikko biis; biidi he balasen haitta xalaalappe attin, aife ainne demmibeenna; o, “Naa77anttuwaa merinaukka aifoppa” yaagin, he balasiyaa sohuwaara mela aggaasu. </div><div class='p'> <span class="verse" id="V20">20&#160;</span>Erissiyo ashkkarati hegaa be7idi garamettidi, “Ha balasiyaa waanada issi kuttan mela aggadee?” yaagidosona. </div><div class='p'> <span class="verse" id="V21">21&#160;</span>Yesuusi zaaridi, “Taani intteyyo tumaa gais; intte ammanoi de7iyoogeetanne sirennaageeta gidikko, ha balasiyo taani oottidoogaa mala xalaalaa oottekketa; shin harai atto intte ha deriyaa, ‘Denddada abban kundda’ giikkokka hanana;  <span class="verse" id="V22">22&#160;</span>intte ammanidi Xoossaa woossiyoobaa aiba gidikkokka ekkana” yaagiis. </div><div class='s'>Yesuusa Alaafetettai Yiidosaa </div><div class='r'>(Marqqoosa 11:27-33; Luqaasa 20:1-8) </div><div class='p'> <span class="verse" id="V23">23&#160;</span>Yesuusi Beeta Maqidasiyaa yiidi tamaarissishin, qeese halaqatinne Aihuda cimati akko yiidi, “Neeni hagaa oottanau neeyyo ai alaafetetti de7ii? Neeyyo ha alaafetettaa oonee immidai?” yaagidosona. </div><div class='p'> <span class="verse" id="V24">24&#160;</span>Yesuusi zaaridi eta, “Taanikka inttena issibaa oichchana; intte tau hegaa odikko, taani hagaa ai alaafetettan oottiyaakko, intteyyo odana;  <span class="verse" id="V25">25&#160;</span>Yohaannisi xammaqiyo alaafetettai awappe yiidee? Xoossaappe yiideeyye asappe yiidee?” yaagiis. </div><div class='p'>Eti bantta giddon palamaa doommidi, “Nuuni, ‘Xoossaappe yiis’ yaagikko i nuna, ‘Yaatin, Yohaannisi yootidoogaa aissi ammanibeekketii?’ yaagana.  <span class="verse" id="V26">26&#160;</span>SHin nuuni, ‘Asappe yiis’ yaagikko, asai ubbai Yohaannisi hananabaa yootiyaagaa gididoogaa eriyo gishshau, asau yayyoos” yaagidosona.  <span class="verse" id="V27">27&#160;</span>Eti Yesuusayyo, “Nuuni erokko” yaagidi zaaridosona. </div><div class='p'>Yesuusi, “Taanikka hagaa ai alaafetettan oottiyaakko, intteyyo odikke” yaagiis. </div><div class='s'>Naa77u Naatu Leemisuwaa </div><div class='p'> <span class="verse" id="V28">28&#160;</span>“SHin intte ai qoppeetii? Naa77u naati de7iyo issi bitanee de7ees; he bitanee baira na7aakko biidi, ‘Ta na7au, hachchi baada ta woiniyaa turaa ootta’ yaagiis.  <span class="verse" id="V29">29&#160;</span>Na7ai zaaridi, ‘Ixxaas’ giis; shin guyyeppe ba wozanan qoppi ekkidi, woiniyaa turaa oottanau biis.  <span class="verse" id="V30">30&#160;</span>Aawai hinkko na7aakko biidi, bairau giidoogaadankka au giis; kaalo na7ai zaaridi, ‘Ero ta godau’ yaagiis; shin bibeenna.  <span class="verse" id="V31">31&#160;</span>Ha naa77u naatuppe ba aawai koyidoogaa oottidaagee augee?” yaagiis. </div><div class='p'>Yaagin eti, “Bairaa” yaagidosona. </div><div class='p'>Yesuusi eta hagaadan yaagiis; “Taani intteyyo tumaa gais; giiraa ekkiyaageetinne shaaramuxati intteppe sinttatidi, Xoossaa kawotettaa gelana.  <span class="verse" id="V32">32&#160;</span>Aissi giikko, Xammaqiya Yohaannisi xillotettaa ogiyaa tamaarissiiddi, inttekko yin, i giyoogaa ammanibeekketa. SHin giiraa ekkiyaageetinne shaaramuxati i giyoogaa ammanidosona; intte harai atto hegaa be7idikka, intte nagaraappe simmidi, i giyoogaa ammanibeekketa” yaagiis. </div><div class='s'>Woiniyaa Turaa Giddon Oottiya Goshshanchchatu Leemisuwaa </div><div class='r'>(Marqqoosa 12:1-12; Luqaasa 20:9-19) </div><div class='p'> <span class="verse" id="V33">33&#160;</span>Qassikka Yesuusi hagaadan yaagiis; “Hara leemisuwaakka siyite; woiniyaa giyo turaa tokkida issi bitanee de7ees; woiniyaa turaa yuushshi aattidi diriis; qassi he woiniyaa gum77iyo ollaakka bookkiis; hegaa naagiya asaayyo adussa shuchchaa gimbbiis. Hegaappe guyyiyan, kottaa oottiya asau immidi, hara dere biis.  <span class="verse" id="V34">34&#160;</span>Woiniyaa aifiyaa maxiyo wodee gakkin, bana gakkiyaagaa ekkidi yaana mala, ba ashkkarata ba kottaawatukko kiittiis.  <span class="verse" id="V35">35&#160;</span>Kottaawati a ashkkarata oiqqidi, issuwaa wadhdhidosona; issuwaa woridi, qassi hinkkuwaa shuchchan caddidosona.  <span class="verse" id="V36">36&#160;</span>Qassikka he bitanee kaseegeetuppe dariya hara ashkkarata kiittiis; kottaawati he ashkkaratakka kaseegeetudan oottidosona. </div><div class='p'> <span class="verse" id="V37">37&#160;</span>“SHin wurssettan i, ‘Ta na7aa eti bonchchana’ yaagidi ba na7aa etakko kiittiis. </div><div class='p'> <span class="verse" id="V38">38&#160;</span>“SHin kottaawati na7aa be7idi, bantta giddon, ‘Gadiyaa laattanaagee hagaa; hinddite a woridi, gadiyaa nuuni laattoos’ yaagidosona.  <span class="verse" id="V39">39&#160;</span>Na7aa oiqqidi, woiniyaa turaa giddoppe gaxaa kessidi woridosona. </div><div class='p'> <span class="verse" id="V40">40&#160;</span>“Simmi woiniyaa turaa godai yiyo wode, he kottaawata waatanee?” yaagidi oichchiis. </div><div class='p'> <span class="verse" id="V41">41&#160;</span>Oichchin eti, “I he iita asata wori wurssidi, woiniyaa turai aifiyo wode bana gakkiyaagaa wodiyan sheedhdhiya hara kottaawatuyyo immana” yaagidosona. </div><div class='p'> <span class="verse" id="V42">42&#160;</span>Yesuusi eta hagaadan yaagiis; </div><div class='q'>“ ‘Gimbbiyaageeti karidi ixxido shuchchai </div><div class='q2'>godaa xaphuwaa minttiya, ubbaappe aadhdhiya shuchcha gidiis. </div><div class='q'>Hagee Godai oottidobaa; </div><div class='q2'>qassi nu aifiyaukka garamissiyaabaa’ </div><div class='m'>yaagiyaagaa Xoossaa maxaafaappe mulekka nabbabibeekketii? </div><div class='p'> <span class="verse" id="V43">43&#160;</span>“Hegaa gishshau, taani intteyyo odais; Xoossaa kawotettai intteppe ekettidi, lo77o aifiyaa immiya asau imettana.  <span class="verse" id="V44">44&#160;</span>He shuchchaa bolli kunddiya ubbai meqerettana; qassi he shuchchai asa bolli kunddikko, he kunddido uraa gaaccana” yaagiis. </div><div class='p'> <span class="verse" id="V45">45&#160;</span>Qeese halaqatinne Parisaaweti Yesuusi odido leemisuwaa siyido wode, banttabaa haasayiyoogaa eridosona.  <span class="verse" id="V46">46&#160;</span>Eti Yesuusa oiqqanau koyidosona; shin Yesuusa daro asai hananabaa yootiyaagaa giidi qoppi uttido gishshau, he asau yayyidosona. </div><ul class='tnav'>
<li><a href='index.htm'>Maatiyoosa</a></li>
<li><a href='MAT20.htm'>&lt;</a></li>
<li><a href='MAT.htm'>21</a></li>
<li><a href='MAT22.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
