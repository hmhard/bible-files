<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Maatiyoosa 27</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Maatiyoosa</a></li>
<li><a href='MAT26.htm'>&lt;</a></li>
<li><a href='MAT.htm'>27</a></li>
<li><a href='MAT28.htm'>&gt;</a></li>
</ul>
<div class="main">
 
<div class='chapterlabel' id="V0"> 27</div><div class='s'>Yesuusi PHilaaxoosa Sintti Pirddau SHiiqiis </div><div class='r'>(Marqqoosa 15:1; Luqaasa 23:1-3; Yohaannisa 18:28-32) </div><div class='p'> <span class="verse" id="V1">1&#160;</span>Maallado guuraara qeese halaqati ubbatinne dere cimati Yesuusa woranau maqettidosona;  <span class="verse" id="V2">2&#160;</span>eti Yesuusa qachchidi efiidi, deriyaa haariya PHenxxeniyaa PHilaaxoosayyo aattidi immidosona. </div><div class='p'> <span class="verse" id="V3">3&#160;</span>Yesuusa he wode oittida Yihudai PHilaaxoosi Yesuusa bolli pirddidoogaa be7idi, “Aayye7ana! Oittennan aggarkkinaashsha!” yaagidi, he hasttamu biraa qeese halaqatuyyoonne dere cimatuyyo guyye zaaridi,  <span class="verse" id="V4">4&#160;</span>“Taani geeshsha asa oittada nagaraa oottaas” yaagiis. </div><div class='p'>SHin eti a, “Hegee nuuyyo ai metoo? Hegee ne shene” yaagidosona. </div><div class='p'> <span class="verse" id="V5">5&#160;</span>Yihudai biraa Beeta Maqidasiyan oli bayiis; eta matappe aggidi biidi, suletti haiqqiis. </div><div class='p'> <span class="verse" id="V6">6&#160;</span>Qeese halaqati biraa ekkidi, “Ha birai suutta miishsha gidishin, nuuni Beeta Maqidasiyaa miishshaara gattiyoogee higge gidenna” yaagidosona.  <span class="verse" id="V7">7&#160;</span>Yaagidi issippe zorettidi, asa biitta asayyo moogo gade oottanau urqqa miishsha medhdhiyaageetu gadiyaa shammidosona.  <span class="verse" id="V8">8&#160;</span>Hegaa gishshau, he gadee hachchi gakkanaassikka, suutta gade geetettidi xeesettees. </div><div class='p'> <span class="verse" id="V9">9&#160;</span>Hananabaa yootiya Ermmaasi, “Eti Israa7eela asai au qanxxanau qoppido hasttamu xaqara biraa ekkidi,  <span class="verse" id="V10">10&#160;</span>Godai tana azazidoogaadan, urqqa miishsha medhdhiyaageetu biittaa shammanau immidosona” giidoogee he wode polettiis. </div><div class='s'>PHilaaxoosi Yesuusa Qoridi Oichchiis </div><div class='r'>(Marqqoosa 15:2-5; Luqaasa 23:3-5; Yohaannisa 18:33-38) </div><div class='p'> <span class="verse" id="V11">11&#160;</span>Yesuusi deriyaa haariyaagaa sintti shiiqin, deriyaa haariyaagee a, “Neeni Aihudatu kawoo?” yaagidi oichchiis. </div><div class='p'>Yesuusi a, “Neenikka gaasa” yaagiis. </div><div class='p'> <span class="verse" id="V12">12&#160;</span>Qeese halaqatinne dere cimati a mootin, etau ainne zaaro immibeenna.  <span class="verse" id="V13">13&#160;</span>He wode, PHilaaxoosi Yesuusa, “Hageeti nena mootiyoobaa ubbaa siyikkii?” yaagiis. </div><div class='p'> <span class="verse" id="V14">14&#160;</span>Yesuusi harai atto, issi qaalakka zaarennan ixxin, deriyaa haariyaagee daro garamettiis. </div><div class='s'>Yesuusi Haiquwau Pirddettiis </div><div class='r'>(Marqqoosa 15:6-15; Luqaasa 23:13-25; Yohaannisa 18:39-40; 19:1-16) </div><div class='p'> <span class="verse" id="V15">15&#160;</span>Deriyaa haariyaagee Paasikaa bonchchiyo gallassan, asai koyiyo issi uraa qashuwaappe birshshiyo meezee de7ees.  <span class="verse" id="V16">16&#160;</span>He wode issi Barbbaana giyo daro erettida iita asi qasho keettan de7ees.  <span class="verse" id="V17">17&#160;</span>Hegaa gishshau, daro asai issisaa shiiqidaashin PHilaaxoosi, “Taani intteyyo Barbbaana birshshooyye, woi Kiristtoosa giyo Yesuusa birshshoo?” yaagidi asaa oichchiis.  <span class="verse" id="V18">18&#160;</span>Aissi giikko, eti qanaatidi Yesuusa oittidoogaa i erees. </div><div class='p'> <span class="verse" id="V19">19&#160;</span>PHilaaxoosi pirdda keettan uttidaashin, a machchiyaa ayyo, “He xillo bitaniyaa ainne oottoppa; aissi giikko, taani hachchi qammi aimuwan aban daro waayettaas” yaagada kiittaasu. </div><div class='p'> <span class="verse" id="V20">20&#160;</span>SHin qeese halaqatinne dere cimati PHilaaxoosi Barbbaana birshshidi, Yesuusa woranaadan, shiiqida asai a woossana mala, asaa cimmidosona. </div><div class='p'> <span class="verse" id="V21">21&#160;</span>PHilaaxoosi zaaridi eta, “Taani eta naa77aappe intteyyo oona birshshanau koyeetii?” yaagin eti, “Barbbaana birshshanau koyoos” yaagidosona. </div><div class='p'> <span class="verse" id="V22">22&#160;</span>PHilaaxoosi, “Yaatin, Kiristtoosa giyo Yesuusa waatoo?” yaagidi eta oichchin ubbai, “Masqqaliyaa bolli misimaariyan xishettidi kaqetto” yaagidosona. </div><div class='p'> <span class="verse" id="V23">23&#160;</span>PHilaaxoosi asaa, “Aissi? Ai iitabaa oottidee?” yaagiis. </div><div class='p'>SHin asai kaseegaappekka ba qaalaa xoqqu oottidi, “Masqqaliyaa bolli misimaariyan xishettidi i kaqetto” yaagidosona. </div><div class='p'> <span class="verse" id="V24">24&#160;</span>Ooshshi denddanaagaappe attin, aibinne polettennaagaa PHilaaxoosi be7idi, haattaa ekkidi, “Ha bitanee haiqqiyooban taani gelikke; hegaa intte erite” yaagidi shiiqida asaa sinttan ba kushiyaa meecettiis. </div><div class='p'> <span class="verse" id="V25">25&#160;</span>SHiiqida asai ubbai zaaridi, “A suuttaa gomee nunanne nu naata gakko” yaagiis. </div><div class='p'> <span class="verse" id="V26">26&#160;</span>Hegaappe guyyiyan, PHilaaxoosi Barbbaana etau birshshiis; birshshidi lissuwan Yesuusa garafidi, masqqaliyaa bolli misimaariyan xishidi kaqqanau etau aattidi immiis. </div><div class='s'>Wotaaddarati Yesuusa Bolli Qilliiccidosona </div><div class='r'>(Marqqoosa 15:16-20; Yohaannisa 19:2-3) </div><div class='p'> <span class="verse" id="V27">27&#160;</span>Hegaappe guyyiyan, PHilaaxoosa wotaaddarati Yesuusa deriyaa haariyaagaa ooso keettaa ekki efin, wotaaddarati ubbai a lanqqiyan yuuyi aadhdhidi eqqidosona.  <span class="verse" id="V28">28&#160;</span>A afalaa qaari ekkidi, zo7o afalaa a maizzidosona.  <span class="verse" id="V29">29&#160;</span>Qassi agunttaa akiliiliyaa giigissidi, a huuphiyan wottidosona; a ushachcha kushiyan shombboqo gatimaa oittidi, a sinttan gulbbatidi, “Aihudatu kawuwau, saro de7ai!” yaagidi, a bolli qilliiccidosona.  <span class="verse" id="V30">30&#160;</span>A bolli cuchchidosona; he shombboqo gatimaa ekkidi, a huuphiyaa shocidosona.  <span class="verse" id="V31">31&#160;</span>Eti a bolli qilliiccidoogaappe guyyiyan, zo7o afalaa appe qaari ekkidi, a afalaa a maizzidosona; qassi masqqaliyaa bolli misimaariyan xishidi a kaqqanau ekki efiidosona. </div><div class='s'>Yesuusi Kaqettiis </div><div class='r'>(Marqqoosa 15:21-32; Luqaasa 23:25-43; Yohaannisa 19:17-27) </div><div class='p'> <span class="verse" id="V32">32&#160;</span>Eti kare kiyiiddi, issi Simoona giyo Qareena biitta asa demmidi, Yesuusa masqqaliyaa wolqqan toossidosona.  <span class="verse" id="V33">33&#160;</span>Golggottaa giyoosaa gakkidosona. “Golggottaa” giyoogee “Guuggiyaa Sohuwaa” giyoogaa.  <span class="verse" id="V34">34&#160;</span>Hegan eti ciyyee walahettido woine eessaa Yesuusayyo uyanau immidosona; immin i hegaa ganxxi xeellidi, uyennan ixxiis. </div><div class='p'> <span class="verse" id="V35">35&#160;</span>Eti masqqaliyaa bolli misimaariyan xishidi a kaqqidoogaappe guyyiyan, a afalaa shaakkidi, saamaa yeggidi ekkidosona.  <span class="verse" id="V36">36&#160;</span>Hegaappe guyyiyan, a naaganau hegan utti bayidosona.  <span class="verse" id="V37">37&#160;</span>Qassi, “Hagee Aihudatu Kawuwaa Yesuusa” yaagidi mootiyo xifatiyaa a huuphessaara wottidosona.  <span class="verse" id="V38">38&#160;</span>Yesuusaara he wode naa77u panggata issuwaa appe ushachcha baggaara, qassi issuwaa appe haddirssa baggaara, masqqaliyaa bolli misimaariyan xishidi kaqqidosona. </div><div class='p'> <span class="verse" id="V39">39&#160;</span>Ogiyaara aadhdhiya asai Yesuusa karidi, ba huuphiyaa qaattiiddi cayiis.  <span class="verse" id="V40">40&#160;</span>“Beeta Maqidasiyaa qolada heezzu gallassa giddon keexxiyaagoo, ne huuphiyaa ashsha; neeni Xoossaa Na7a gidikko, ane masqqaliyaa bollappe wodhdha” yaagiis. </div><div class='p'> <span class="verse" id="V41">41&#160;</span>Hegaadankka, qeese halaqati higgiyaa tamaarissiyaageetuuranne cimatuura issippe Yesuusa bolli qilliicciiddi, hagaadan yaagidosona;  <span class="verse" id="V42">42&#160;</span>“Harata ashshiis; shin bana ashshanau danddayenna. I Israa7eela kawo; ane masqqaliyaa bollappe ha77i wodhdho; nuunikka qassi a ammanana.  <span class="verse" id="V43">43&#160;</span>Xoossan i ammanettees; Xoossai a ashshana koyikko ane ashsho; aissi giikko, i bana, ‘Taani Xoossaa Na7aa’ gees” yaagidosona. </div><div class='p'> <span class="verse" id="V44">44&#160;</span>Qassi harai atto, aara masqqaliyaa bolli misimaariyan xishettidi kaqettida panggatikka hegaadan giidi, a bolli qilliiccidosona. </div><div class='s'>Yesuusi Haiqqiis </div><div class='r'>(Marqqoosa 15:33-41; Luqaasa 23:44-49; Yohaannisa 19:28-30) </div><div class='p'> <span class="verse" id="V45">45&#160;</span>Usuppun saateppe doommidi, uddufun saate gakkanaashin, biitta ubbai xumiis.  <span class="verse" id="V46">46&#160;</span>Uddufun saate gidiyo heeran Yesuusi ba qaalaa xoqqu oottidi, “Elohee, Elohee, laamaa sabaqitaanii?” yaagiis. Hegaa giyoogee, “Ta Xoossau, ta Xoossau, tana aissi aggadii?” giyoogaa. </div><div class='p'> <span class="verse" id="V47">47&#160;</span>Hegan eqqida asaappe issoi hegaa siyidi, “Ha bitanee Eelaasa xeesees” yaagiis.  <span class="verse" id="V48">48&#160;</span>Sohuwaara etappe issoi woxxidi, gombbilla mala ispponjjiyaa ekkidi, caala woine eessaa kunttiis; hegaa shombboqo gatimaa xeeran wottidi, ushshanau a doonaakko shiishshiis.  <span class="verse" id="V49">49&#160;</span>SHin hankkooti, “Nangga, Eelaasi a ashshanau yaanaakkonne be7oos” yaagidosona.  <span class="verse" id="V50">50&#160;</span>Yesuusi naa77anttuwaa ba qaalaa xoqqu ootti waassidi, haiqqi bayiis. </div><div class='p'> <span class="verse" id="V51">51&#160;</span>Akeekite; Beeta Maqidasiyan kaqettida magalashoi qommoppe duge gakkanaassi, naa77u kiyidi, pooshetti wodhdhiis; biittai qaaxxiis. Qassi zaallaikka phalqqettiis;  <span class="verse" id="V52">52&#160;</span>duufoti dooyettidosona. Xoossaa asatuppe daroti haiqqidaageeti, haiquwaappe denddidosona.  <span class="verse" id="V53">53&#160;</span>Eti duufuwaappe kiyidi, Yesuusi haiquwaappe denddidoogaappe guyyiyan, geeshsha katamaa biidosona; hegan eta daro asai be7iis. </div><div class='p'> <span class="verse" id="V54">54&#160;</span>Mato halaqainne aara Yesuusa naagiya wotaaddarati biittai qaaxxiyoogaanne hegan hanidabaa ubbaa be7ido wode daro yayyidosona; yayyidi, “Tumu hagee Xoossaa Na7aa” yaagidosona. </div><div class='p'> <span class="verse" id="V55">55&#160;</span>Hegan daro maccaasati, Galiilappe doommidi, Yesuusa maaddiiddi kaallidaageeti, haahuwan eqqidi xeelloosona.  <span class="verse" id="V56">56&#160;</span>Eta giddon Magddala giyo katamaappe yiida Mairaama, Yaaqoobanne Yooseefa aayyiyaa Mairaamanne Zabddiyoosa naatu aayyiyaa de7oosona. </div><div class='s'>Yesuusi Moogettiis </div><div class='r'>(Marqqoosa 15:42-47; Luqaasa 23:50-56; Yohaannisa 19:38-42) </div><div class='p'> <span class="verse" id="V57">57&#160;</span>Sa7ai omariyo wode, Yooseefa giyo issi dure bitanee, Armmaatiyaasa katamaa asi yiis; i ba huuphenkka Yesuusa kaalliyaagaa.  <span class="verse" id="V58">58&#160;</span>Yooseefi PHilaaxoosakko biidi, Yesuusa ahaa ekkanau woossiis; woossin PHilaaxoosi Yooseefayyo imettana mala azaziis.  <span class="verse" id="V59">59&#160;</span>Yesuusa ahaa ekkidi, geeshsha moogo afalan xaaxiis.  <span class="verse" id="V60">60&#160;</span>Xaaxidi baayyo moogettanau shuchchaa woocido ooratta gonggoluwaa giddon a ahaa wottiis; qassi he gonggoluwaa doonan gita shuchchaa gonddorssi wottidi, aggi bayidi biis.  <span class="verse" id="V61">61&#160;</span>Magddala katamaappe yiida Mairaamanne hinkko Mairaama hegan gonggoluwaakko simmidi uttidosona. </div><div class='p'> <span class="verse" id="V62">62&#160;</span>Sambbataassi giigettiyo gallassaappe wonttetta gallassi, qeese halaqatinne Parisaaweti PHilaaxoosaara gaittidi, hagaadan yaagidosona;  <span class="verse" id="V63">63&#160;</span>“Godau, he worddoi paxa de7iyo wode, ‘Taani heezzu gallassappe guyyiyan, haiquwaappe denddana’ yaagidoogaa nuuni hassayida.  <span class="verse" id="V64">64&#160;</span>Hegaa gishshau, a moogido gonggoluwaa heezzu gallassa gakkanaassi, mintti naagana mala azazarkkii; hegee xayikko erissiyo ashkkarati biidi, a ahaa wuuqqidi asaayyo, ‘Haiquwaappe denddiis’ yaagana; yaagin naa77antto worddoi kase wordduwaappe ubba yaa palattana” yaagidosona. </div><div class='p'> <span class="verse" id="V65">65&#160;</span>PHilaaxoosi eta, “Intteyyo naagiyaageeti de7oosona; biidi intte danddayiyoogaa keenaa naagissite” yaagiis. </div><div class='p'> <span class="verse" id="V66">66&#160;</span>Yaagin eti biidi, shuchchaa bolli maatafaa attamidi, qassi naagiyaagaa yaani wottidi, Yesuusa moogido gonggoluwaa naagissidosona. </div><ul class='tnav'>
<li><a href='index.htm'>Maatiyoosa</a></li>
<li><a href='MAT26.htm'>&lt;</a></li>
<li><a href='MAT.htm'>27</a></li>
<li><a href='MAT28.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
