<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Maatiyoosa 2</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Maatiyoosa</a></li>
<li><a href='MAT01.htm'>&lt;</a></li>
<li><a href='MAT.htm'>2</a></li>
<li><a href='MAT03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Arshshoppe Yiida Eranchchata </div><div class='p'> <span class="verse" id="V1">1&#160;</span>Yesuusi Yihudaa biittan Beetaliheeme giyo kataman Heeroodisi kawotidi de7iyo wode yelettiis; hegaappe guyyiyan, xoolinttiyaa paidiya asati arshsho baggappe Yerusalaame yiidi,  <span class="verse" id="V2">2&#160;</span>“Aihuda kawo gidanau yelettida na7ai awan de7ii? Aissi giikko, nuuni arshsho baggaara kiyida a xoolinttiyaa be7idi, ayyo goinnanau yiida” yaagidi oichchidosona. </div><div class='p'> <span class="verse" id="V3">3&#160;</span>Kawoi Heeroodisi, hegaa siyidi dagammiis; Yerusalaamen de7iya asai ubbaikka dagammiis.  <span class="verse" id="V4">4&#160;</span>Heeroodisi qeese halaqata ubbatanne higgiyaa tamaarissiyaageeta xeesidi, “Kiristtoosi awan yelettanddeeshsha?” yaagidi oichchiis. </div><div class='p'> <span class="verse" id="V5">5-6&#160;</span>Oichchin eti zaaridi, “Yihudaa biittan Beetaliheeme kataman yelettana. Hananabaa yootiyaagee, </div><div class='q'>‘Yihudaa biittan de7iya Beetaliheemee, </div><div class='q2'>neeni Yihudaa biittaa haariyaageetuppe ainne laafakka. </div><div class='q'>Aissi giikko, ta asaa, </div><div class='q2'>Israa7eela haariyaagee neeppe kiyana’ </div><div class='m'>giidi xaafiis” yaagidosona. </div><div class='p'> <span class="verse" id="V7">7&#160;</span>Hegaappe guyyiyan, Heeroodisi arshsho baggappe yiida asata geeman xeesidi, xoolinttee etau beettido wodiyaa etappe geeshshidi eriis.  <span class="verse" id="V8">8&#160;</span>Yaatidi Beetaliheeme eta yeddiiddi, “Biidi na7aa mintti koyite; a demmido wode taanikka baada ayyo goinnanaadan, tana erissite” yaagiis. </div><div class='p'> <span class="verse" id="V9">9&#160;</span>Eti kawoi giidoogaa siyidi biidosona; biiddi ogiyan arshsho baggaara eti kase be7ido xoolinttiyaa be7idosona; he xoolinttee na7ai de7iyoosaa gakkidi eqqana gakkanaassi, eta kaalettiis.  <span class="verse" id="V10">10&#160;</span>Eti he xoolinttiyaa be7ido wode, zawai bainna daro ufaissaa ufaittidosona.  <span class="verse" id="V11">11&#160;</span>Soo gelidi, na7ai ba aayee Mairaamiira de7iyaagaa be7idosona; gulbbatidi ayyo goinnidosona; hegaappe guyyiyan, bantta saaxiniyaa dooyidi, worqqaa, ixaanaanne karbbiyaa ayyo immidosona. </div><div class='p'> <span class="verse" id="V12">12&#160;</span>Eti Heeroodisakko simmenna mala, Xoossai aimuwan eta, “Inttena erite” gin hara ogiyaara bantta dere simmidosona. </div><div class='s'>Gibxxe Baqatidosona </div><div class='p'> <span class="verse" id="V13">13&#160;</span>Eti biidoogaappe guyyiyan, Godaa kiitanchchai aimuwan Yooseefayyo beettidi, “Heeroodisi na7aa woranau koyiyo gishshau, denddada na7aanne na7aa aayyiyo ekkada Gibxxe biitti baqata; taani neeyyo odana gakkanaassi, yan uttaashsha” yaagiis. </div><div class='p'> <span class="verse" id="V14">14-15&#160;</span>Yaagin Yooseefi qammi denddidi, na7aanne na7aa aayyiyo ekkidi, Gibxxe biitti biis; Godai hananabaa yootiyaagaa baggaara, “Taani ta na7aa Gibxxe biittaappe xeesaas” giidoogee polettana mala, Heeroodisi haiqqana gakkanaassikka i yan de7iis. </div><div class='s'>Heeroodisi Guutta Naata Worissiis </div><div class='p'> <span class="verse" id="V16">16&#160;</span>Hegaappe guyyiyan, Heeroodisi arshsho baggappe yiidaageeti bana cimmidoogaa erido wode, daro hanqqettiis; hanqqettidi xoolinttee kase beettido wodiyaabaa etappe siyidoogaadankka, wotaaddarata yeddidi, Beetaliheemeeninne Beetaliheeme heeran de7iya naa77u laitta attuma naatanne qassi naa77u laittappe guuxxiya attuma naata ubbaa worissiis. </div><div class='p'> <span class="verse" id="V17">17-18&#160;</span>Hananabaa yootiya Ermmaasi, </div><div class='q'>“Yeehoinne zilaassai Raama giyo kataman siyettiis; </div><div class='q2'>Raaheela ba naatuyyo yeekkausu. </div><div class='q'>Eti haiqqiichchido gishshau, </div><div class='q2'>agga gin, aggennan ixxaasu” </div><div class='m'>giidi haasayidoogee polettiis. </div><div class='s'>Gibxxeppe Simmidosona </div><div class='p'> <span class="verse" id="V19">19&#160;</span>SHin Heeroodisi haiqqidoogaappe guyyiyan, Godaa kiitanchchai Gibxxe biittan de7iya Yooseefayyo aimuwan beettidi  <span class="verse" id="V20">20&#160;</span>a, “Dendda; na7aanne na7aa aayyiyo ekkada, Israa7eela biitti simma; aissi giikko, na7aa woranau koyiyaageeti haiqqiichchidosona” yaagiis.  <span class="verse" id="V21">21&#160;</span>Yaagin Yooseefi denddidi, na7aanne na7aa aayyiyo ekkidi, Israa7eela simmiis. </div><div class='p'> <span class="verse" id="V22">22&#160;</span>SHin Yooseefi Arkkelawoosi ba aawaa Heeroodisa sohuwan Yihudaa biittan kawotidoogaa siyido wode, yaa baanau yayyiis; Xoossai ayyo aimuwan yootin, Galiila biitti biis.  <span class="verse" id="V23">23&#160;</span>Hananabaa yootiyaageeti, “Asai a, ‘Naazireeta asa’ giidi Xeesana” giidoogee polettana mala, Naazireeta giyo katamaa biidi de7iis. </div><ul class='tnav'>
<li><a href='index.htm'>Maatiyoosa</a></li>
<li><a href='MAT01.htm'>&lt;</a></li>
<li><a href='MAT.htm'>2</a></li>
<li><a href='MAT03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
