<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Qoodaabaa 31</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Qoodaabaa</a></li>
<li><a href='NUM30.htm'>&lt;</a></li>
<li><a href='NUM.htm'>31</a></li>
<li><a href='NUM32.htm'>&gt;</a></li>
</ul>
<div class="main">
 
<div class='chapterlabel' id="V0"> 31</div><div class='s'>Midiyaama Asatu Bolli Denddida Olaa </div><div class='p'> <span class="verse" id="V1">1&#160;</span>GODAI Muusa,  <span class="verse" id="V2">2&#160;</span>“Israa7eela asaa gishshau, neeni Midiyaama asaa bolli GODAA haluwaa kiya; hegaappe guyyiyan, neeni haiqqana” yaagiis. </div><div class='p'> <span class="verse" id="V3">3&#160;</span>Hegaa gishshau, Muusee asaa, “Midiyaama asaa bolli GODAA haluwaa kessana mala olaa baanau, intte asaa ola miishshaa gixissite.  <span class="verse" id="V4">4&#160;</span>Issi issi Israa7eela zaretuppe issi sha7u attuma asaa olau yeddite” yaagiis. </div><div class='p'> <span class="verse" id="V5">5&#160;</span>Yaagin Israa7eelappe tammanne naa77u sha7u attuma asai, issi issi zariyaappe issi sha7u asai, olau giigidosona.  <span class="verse" id="V6">6&#160;</span>Issi issi zariyaappe issi sha7u asaa Muusee qeesiyaa El77aazara na7aa Piinihaasaara olau yeddiis; yeddin Piinihaasi geeshsha miishshatanne malaatau punniyo xurumbbaa banaara ekkidi biis.  <span class="verse" id="V7">7&#160;</span>GODAI Muusa azazidoogaadan, eti Midiyaama asaara olettiiddi, attuma asaa ubbaa woridosona.  <span class="verse" id="V8">8&#160;</span>Qassi Midiyaama kawota ichchashata, Eewa, Reqeema, Xuura, Huuranne Rebaa7a giyoogeeta woridosona. Eti qassi Bi7oora na7aa Balaamakka bisuwan siifidosona.  <span class="verse" id="V9">9&#160;</span>Israa7eelati Midiyaama maccaasatanne naata omooddidi, eta miizzaa, eta dorssaa wudiyaanne eta miishsha ubbaa bonqqidosona.  <span class="verse" id="V10">10&#160;</span>Midiyaama asati de7ido katamata ubbaanne eta moottata ubbaa taman xuuggidosona.  <span class="verse" id="V11">11&#160;</span>Eti asaa, mehiyaanne omooddidobaa ubbaa ekki efiidosona.  <span class="verse" id="V12">12&#160;</span>Eti omooddido asatanne bonqqidobata Muusekko, qeesiyaa El77aazarakkonne Israa7eela maabaraakko, Yarkkoppe hefinttan, Yorddaanoosa SHaafaa matan de7iya Moo7aaba Dembban eti dunkkaanidosaa ehiidosona. </div><div class='s'>Olanchchati Simmidosona </div><div class='p'> <span class="verse" id="V13">13&#160;</span>Muusee, qeesee El77aazarinne maabaraa halaqati ubbai dunkkaanidosaappe gaxi etaara gaittanau kiyidosona.  <span class="verse" id="V14">14&#160;</span>Olaappe simmida gadaawatu bolli, shaalaqatu bollinne mato halaqatu bolli Muusee hanqqettiis.  <span class="verse" id="V15">15&#160;</span>Muusee eta hagaadan yaagiis; “Maccaasa ubbaa intte aissi ashshidetii?  <span class="verse" id="V16">16&#160;</span>Eti Balaama zoriyan, Pa7oora giyoosan Israa7eela asai GODAA naaqqidi, eeqau goinnanaadan oottidaageeta; GODAA asaa bolli boshai yiidoogee hegaassa.  <span class="verse" id="V17">17&#160;</span>Hegaa gishshau, ha77i attuma naata ubbaa worite; qassi attuma asaara zin77ida maccaasa ubbaa worite.  <span class="verse" id="V18">18&#160;</span>SHin attuma asaara zin77ibeenna macca naata ubbaa intteyyo ashshite.  <span class="verse" id="V19">19&#160;</span>Intte giddoppe asa worida uri woikko ahaa bochchida uri ooninne dunkkaanidosaappe gaxan laappun gallassaa utto; heezzantta gallassinne laappuntta gallassi inttenanne intte omooddidoogeeta geeshshite.  <span class="verse" id="V20">20&#160;</span>Qassi maayo ubbaanne galbbappe, deeshsha ikiseppenne mittappe oosettidabata ubbaa geeshshite” yaagiis. </div><div class='p'> <span class="verse" id="V21">21&#160;</span>Yaagin qeesee El77aazari olaappe simmida olanchchata hagaadan yaagiis; “GODAI Muuseyyo immido higgiyaa maarai hagaa:  <span class="verse" id="V22">22&#160;</span>Worqqaa, biraa, nahaasiyaa, birataa, qorqqoruwaanne irssaasiyaa giyo birataa  <span class="verse" id="V23">23&#160;</span>taman meetettennabata ubbaa tama giddoora aattin, hegee geeyana. SHin hegee qassi tunatettaappe geeyiyo haattan geeyanau koshshees. Qassi taman meetettiyaabata ubbaa tunatettaappe geeyiyo haattan geeshshanau koshshees.  <span class="verse" id="V24">24&#160;</span>Laappuntta gallassi intte maayuwaa meeccite; meeccidi inttekka geeyite. Hegaappe guyyiyan, dunkkaanidosaa gelite” yaagiis. </div><div class='s'>Omooduwaa SHaakkidosona </div><div class='p'> <span class="verse" id="V25">25&#160;</span>GODAI Muusa hagaadan yaagiis;  <span class="verse" id="V26">26&#160;</span>“Neeni, qeesee El77aazarinne maabaraa halaqati omoodettida asaanne mehiyaa ubbaa qoodite.  <span class="verse" id="V27">27&#160;</span>Qoodidi olan olettida olanchchatuyyoonne attida maabaraayyo naa77u kessidi shaakkite.  <span class="verse" id="V28">28&#160;</span>Olettida olanchchata gakkida shaahuwaappe, asa gidin, miizza gidin, hareta, dorssata woikko deeshshata gidin, ichchashu xeetaappe issuwaa GODAAYYO giiraa giirite.  <span class="verse" id="V29">29&#160;</span>Eta gakkida baggaappe ekkido giiraa GODAA gishshaadan qeesiyaa El77aazarayyo immite.  <span class="verse" id="V30">30&#160;</span>Hinkko Israa7eelata gakkida shaahuwaappe, asa gidin, miizza gidin, hareta, dorssata, woikko deeshshata gidin, mehetu ubbaappe ishatamaappe issuwaa ekkite; ekkidi hegaa GODAA Dunkkaaniyau aawatiya Leewatuyyo immite” yaagiis.  <span class="verse" id="V31">31&#160;</span>Yaagin Muuseenne qeesee El77aazari GODAI azazidoogaadan oottidosona. </div><div class='p'> <span class="verse" id="V32">32-35&#160;</span>Olanchchati banttayyo ekkin, attida omoodoi 675,000 dorssata, 72,000 miizzata, 61,000 haretanne attuma asaara zin77ibeenna 32,000 macca naata.  <span class="verse" id="V36">36&#160;</span>Olan olettidaageeta gakkida shaahoi 337,500 dorssata;  <span class="verse" id="V37">37&#160;</span>etappe GODAASSI giirau kessidoogeeti 675.  <span class="verse" id="V38">38&#160;</span>Miizzati 36,000; etappe GODAASSI giirau kessidoogeeti 72.  <span class="verse" id="V39">39&#160;</span>Hareti 30,500; etappe GODAASSI giirau kessidoogeeti 61.  <span class="verse" id="V40">40&#160;</span>Maccaasati 16,000; etappe GODAASSI giirau kessidoogeeti 32.  <span class="verse" id="V41">41&#160;</span>GODAI Muusa azazidoogaadan, GODAA gakkiya giiraa Muusee qeesiyaa El77aazarayyo immiis. </div><div class='p'> <span class="verse" id="V42">42-46&#160;</span>Olanchchati ehiido omooduwaa Muusee naa77u kessidi shaakkin, Israa7eela maabaraa gakkida shaahoi 337,500 dorssata, 36,000 miizzata, 30,500 haretanne 16,000 maccaasata.  <span class="verse" id="V47">47&#160;</span>Israa7eela maabaraa gakkida shaahuwaappe ishatamu ishatamu asaappe issuwaanne ishatamu ishatamu mehiyaappe issuwaa Muusee ekkidi, GODAI bana azazidoogaadan, Xoossaa Dunkkaaniyau aawatiya Leewatuyyo immiis. </div><div class='p'> <span class="verse" id="V48">48&#160;</span>Hegaappe guyyiyan, ola gadaawati, shaalaqatinne mato halaqati Muusekko yiidosona.  <span class="verse" id="V49">49&#160;</span>Yiidi eti Muusa, “Nuuni ne ashkkarati nu azazuwaa garssan de7iya olanchchata qoodin, issoinne paccibeenna.  <span class="verse" id="V50">50&#160;</span>GODAI nu shemppuwaa ashshido gishshau, nuuni huuphiyan huuphiyan ekkido worqqa alleeqota, kushe sagaayota, toho albbota, migidota, haitta gutichchatanne qooriyan aattiyo gujjumata GODAAYYO imuwaa ehiida” yaagidosona.  <span class="verse" id="V51">51&#160;</span>Muuseenne qeesee El77aazari worqqa alleeqota ubbaa etappe ekkidosona.  <span class="verse" id="V52">52&#160;</span>SHaalaqatinne mato halaqati ehiidi GODAAYYO immido worqqai ubbai naa77u xeetu kilo giraame gidiyaagaa.  <span class="verse" id="V53">53&#160;</span>SHin hara olanchchati ubbai bantta omooduwaa omooduwaa banttau ekkidosona.  <span class="verse" id="V54">54&#160;</span>Muuseenne qeesee El77aazari shaalaqatuppenne mato halaqatuppe ekkido worqqaa GODAA sinttan Israa7eela asaa hassayissana mala, Xoossaa Dunkkaaniyaa giddo gelissidosona. </div><ul class='tnav'>
<li><a href='index.htm'>Qoodaabaa</a></li>
<li><a href='NUM30.htm'>&lt;</a></li>
<li><a href='NUM.htm'>31</a></li>
<li><a href='NUM32.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
