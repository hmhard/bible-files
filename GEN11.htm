<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Doomettaabaa 11</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Doomettaabaa</a></li>
<li><a href='GEN10.htm'>&lt;</a></li>
<li><a href='GEN.htm'>11</a></li>
<li><a href='GEN12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>Baabiloone Pooqiyaa </div><div class='p'> <span class="verse" id="V1">1&#160;</span>Sa7aa bollan de7iya asi ubbi koiro issi doonaanne issi qaalaa haasayees.  <span class="verse" id="V2">2&#160;</span>Asati arshsho baggi simmidi biido wode, Sanaa7oore giyo biittan dembba issuwaa demmidi yan, uttidosona. </div><div class='p'> <span class="verse" id="V3">3&#160;</span>Eti issoi issuwaa, “Haayite; xuubiyaa medhdhidi, taman xuuggoos” yaagidosona. Yaagidi eti shuchchaa gishshaa xuubiyaa, urqqaa gishshaa shidaa ekkidosona;  <span class="verse" id="V4">4&#160;</span>ekkidi, “Haayite; nu sunttaa xeesissanaunne qassi nuuni ha sa7aa ubbaa bollan laalettennan attanau issi gita katamaanne xeerai saluwaa gakkiyo issi pooqiyaa nuuyyo keexxoos” yaagidosona. </div><div class='p'> <span class="verse" id="V5">5&#160;</span>SHin GODAI asati keexxido gita katamaanne pooqiyaa be7anau duge wodhdhiis;  <span class="verse" id="V6">6&#160;</span>wodhdhidi GODAI hagaadan yaagiis; “Hekko eti issi asa; qassi eti ubbaikka issi qaalan haasayoosona; eti ha77i hagaa oottanau doommiichchaappe guyyiyan, eti banttayyo oottanau qoppiyooban etau danddayettennabi aibinne baawa.  <span class="verse" id="V7">7&#160;</span>Haayite; duge wodhdhidi eti issoi haasayiyo qaalaa issoi erenna mala, eta qaalaa dummayoos” yaagiis.  <span class="verse" id="V8">8&#160;</span>Yaagidi GODAI eta hegaappe sa7a ubbaa bollan laalin, eti he gita katamaa keexxiyoogaa aggi bayidosona.  <span class="verse" id="V9">9&#160;</span>GODAI sa7aa asaa qaalaa yan dummayido gishshau, he katamai Baabiloona geetettiis. GODAI eta hegaappe sa7a ubbaa bollan laaliis. </div><div class='s'>Seema Yeletaa </div><div class='p'> <span class="verse" id="V10">10&#160;</span>Seema yeletai hagaappe kaallidi xaafettidaagaa. Bashshaa haattaappe guyyiyan, naa77u laitta gidin, Seema laittai xeetaa gidido wode, Seemi Arifaakisaada yeliis.  <span class="verse" id="V11">11&#160;</span>Seemi Arifaakisaada yelidoogaappe guyyiyan, ichchashu xeetu laittaa de7iis; hara attuma naatakka macca naatakka yeliis. </div><div class='p'> <span class="verse" id="V12">12&#160;</span>Arifaakisaadi 35 laittaa de7idi, SHelaaha yeliis;  <span class="verse" id="V13">13&#160;</span>Arifaakisaadi SHelaaha yelidoogaappe guyyiyan, 403 laittaa de7iis; hara attuma naatakka macca naatakka yeliis. </div><div class='p'> <span class="verse" id="V14">14&#160;</span>SHelaahi 30 laittaa de7idi, Eboora yeliis;  <span class="verse" id="V15">15&#160;</span>SHelaahi Eboora yelidoogaappe guyyiyan, 403 laittaa de7iis; hara attuma naatakka macca naatakka yeliis. </div><div class='p'> <span class="verse" id="V16">16&#160;</span>Eboori 34 laittaa de7idi, Peeleega yeliis;  <span class="verse" id="V17">17&#160;</span>Eboori Peeleega yelidoogaappe guyyiyan, 430 laittaa de7iis; hara attuma naatakka macca naatakka yeliis. </div><div class='p'> <span class="verse" id="V18">18&#160;</span>Peeleegi 30 laittaa de7idi, Raa7a yeliis;  <span class="verse" id="V19">19&#160;</span>Peeleegi Raa7a yelidoogaappe guyyiyan, 209 laittaa de7iis; hara attuma naatakka macca naatakka yeliis. </div><div class='p'> <span class="verse" id="V20">20&#160;</span>Raa7u 32 laitta de7idi, Saruuga yeliis;  <span class="verse" id="V21">21&#160;</span>Raa7u Saruuga yelidoogaappe guyyiyan, 207 laittaa de7iis; hara attuma naatakka macca naatakka yeliis. </div><div class='p'> <span class="verse" id="V22">22&#160;</span>Saruugi 30 laittaa de7idi, Naakoora yeliis;  <span class="verse" id="V23">23&#160;</span>Saruugi Naakoora yelidoogaappe guyyiyan, 200 laittaa de7iis; hara attuma naatakka macca naatakka yeliis. </div><div class='p'> <span class="verse" id="V24">24&#160;</span>Naakoori 29 laittaa de7idi, Taara yeliis;  <span class="verse" id="V25">25&#160;</span>Naakoori Taara yelidoogaappe guyyiyan, 119 laittaa de7iis; hara attuma naatakka macca naatakka yeliis. </div><div class='p'> <span class="verse" id="V26">26&#160;</span>Taari 70 laittaa de7idi, Abraama, Naakooranne Haaraana yeliis. </div><div class='s'>Taara Yeletaa </div><div class='p'> <span class="verse" id="V27">27&#160;</span>Taara yeletai hagaappe kaallidi xaafettidaagaa. Taari Abraama, Naakooranne Haaraana yeliis; yelin Haaraani Looxa yeliis.  <span class="verse" id="V28">28&#160;</span>Haaraani ba aawai Taari paxa de7ishin, ba yelettido Kaladaawetu biittan, Uura giyo gita kataman haiqqiis.  <span class="verse" id="V29">29&#160;</span>Abraaminne Naakoorinne naa77aikka machchidosona; Abraama keettaayee sunttai Saarayo; qassi Naakoora keettaayee sunttai Milkko; Milkka Haaraana na7iyo; Haaraani Milkkissinne Yiskkaanisi aawaa.  <span class="verse" id="V30">30&#160;</span>Saaraya maine; iyyo na7i baawa. </div><div class='p'> <span class="verse" id="V31">31&#160;</span>Taari ba na7aa Abraama, ba na7aa Haaraana na7aa Looxanne, ba na7aa Abraama keettaayyiyo Saarayo ekkidi kiyin, eti issippe Kanaane biitti baanau Uuri giyo Kaladaawetu katamaappe denddidosona; shin eti Kaaraane giyo katamaa gakkanaashin biidi, yan utti bayidosona.  <span class="verse" id="V32">32&#160;</span>Taari naa77u xeetanne ichchashu laittaa de7idi, Kaaraanen haiqqiis. </div><ul class='tnav'>
<li><a href='index.htm'>Doomettaabaa</a></li>
<li><a href='GEN10.htm'>&lt;</a></li>
<li><a href='GEN.htm'>11</a></li>
<li><a href='GEN12.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
