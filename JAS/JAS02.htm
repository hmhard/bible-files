<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Yaaqooba 2</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Yaaqooba</a></li>
<li><a href='JAS01.htm'>&lt;</a></li>
<li><a href='JAS.htm'>2</a></li>
<li><a href='JAS03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Hiyyeesaa Karanau Bessenna </div><div class='p'> <span class="verse" id="V1">1&#160;</span>Ta ishatoo, intte nu bonchcho Godaa Yesuus Kiristtoosa ammaniiddi, som77o xeellidi, asa bonchchoppite.  <span class="verse" id="V2">2&#160;</span>Aissi giikko, worqqa migido wottidi, lo77o maayo maayida issi asi intte shiiquwaa yiikko, qassi curqqa maayo maayida hiyyeesa asikka yiikko,  <span class="verse" id="V3">3&#160;</span>lo77o maayuwaa maayida bitaniyaa intte aatti bonchchidi a, “Neeni hagan ubbaappe lo77iya oidiyan utta” giidi qassi hiyyeesa bitaniyaa, “Neeni hinin eqqashsha; woi hagan ta tohuwaa matan sa7an utta” giikko,  <span class="verse" id="V4">4&#160;</span>yaatin intte intte giddon shaahotettaa medhdhiyaageetanne iita qofaara de7iya daannata gidekketiiyye? </div><div class='p'> <span class="verse" id="V5">5&#160;</span>Ta siiqo ishatoo, siyite; Xoossai ha sa7an de7iya hiyyeesa asai ammanuwan duretanaunne bana siiqiyaageetuyyo immana giido saluwaa kawotettaa laattanau dooribeenneeyye?  <span class="verse" id="V6">6&#160;</span>SHin intte hiyyeesata toochchideta. Dureti inttena tuggayiyaageeta gidokkonaayye? Eti inttena daannan mootiyaageeta gidokkonaayye?  <span class="verse" id="V7">7&#160;</span>Intteyyo imettida lo77o sunttaa cayiyaageeti eta gidokkonaayye? </div><div class='p'> <span class="verse" id="V8">8&#160;</span>SHin Xoossaa maxaafan, “Ne shooruwaa ne huuphedan siiqa” geetettidi xaafettida kawo higgiyaa intte polikko, lo77obaa ootteeta.  <span class="verse" id="V9">9&#160;</span>SHin intte asa som77o xeellidi bonchchikko, nagaraa ootteeta; qassi higgee intte bolli higgiyaa menttidaageetudan pirddana.  <span class="verse" id="V10">10&#160;</span>Aissi giikko, ooninne higge ubbaa naagidi, issinno menttiyaabaa gidikko, he urai higge ubbaa menttees.  <span class="verse" id="V11">11&#160;</span>Aissi giikko, “SHaaramuxoppa” giidaagee qassi “Woroppa” giis; shin neeni shaaramuxana xayikkokka, woridabaa gidikko, higgiyaa menttadasa.  <span class="verse" id="V12">12&#160;</span>Asa ailletettaappe kessiya higgiyan pirddaa ekkana asatudan haasayitenne etaagaadan oottite.  <span class="verse" id="V13">13&#160;</span>Aissi giikko, asa maaribeenna uraa Xoossai maarennan pirddana; maarotettai pirddaa xoonees. </div><div class='s'>Ammanuwaanne Oosuwaa </div><div class='p'> <span class="verse" id="V14">14&#160;</span>Ta ishatoo, issi urai baayyo ammanoi de7ees giikko, qassi a ammanuwaa a oosoi erissana xayikko, a ai go77anee? A ammanoi a ashshanau danddayii?  <span class="verse" id="V15">15&#160;</span>Issi ishai, woi issi michchiyaa kallottikko, qassi etau ubba gallassi miyoobi xayikko,  <span class="verse" id="V16">16&#160;</span>Intteppe issi urai eta, “Saro biite. Tamaa ho77ite. Kallidi miite” giidi, etau koshshiyaabaa immana xayikko, eta ai go77anee?  <span class="verse" id="V17">17&#160;</span>Hegaa gishshau, ammanoi oosoi bainnan barkka de7ikko haiqqidaagaa. </div><div class='p'> <span class="verse" id="V18">18&#160;</span>SHin issi urai, “Neessi ammanoi de7ees; qassi taassi oosoi de7ees. Neeni ne ammanuwaa ne oosuwaappe shaakkada tana bessa; taanikka ta ammanuwaa ta oosuwan nena bessana” gaana.  <span class="verse" id="V19">19&#160;</span>Neeni issi Xoossai de7iyoogaa ammanaasa; hegee lo77o. Xalahetikka qassi ammanoosona; yashshan kokkoroosona.  <span class="verse" id="V20">20&#160;</span>Neeni eeyyai! Ammanoi oosuwaappe shaahettidi go77ennaagaa eranau koyai?  <span class="verse" id="V21">21&#160;</span>Nu aawai Abrahaami ba na7aa Yisaaqa yarshshiyoosaa bolli wottido wode, ba oosuwan xillibeennee?  <span class="verse" id="V22">22&#160;</span>A ammanoinne a oosoi issippe oottidoogaanne a ammanoi a oosuwan polettidoogaa be7ikkii?  <span class="verse" id="V23">23&#160;</span>Xoossaa maxaafai “Abrahaami Xoossaa ammaniis. Xoossaikka hegaa ayyo xillotettan qoodiis” giidoogee polettiis; qassi Xoossaa dabbo geetettidi i xeesettiis.  <span class="verse" id="V24">24&#160;</span>Asi ammano xalaalaana gidennan, oosuwan xilliyoogaa intte be7eeta. </div><div class='p'> <span class="verse" id="V25">25&#160;</span>Hegaadankka qassi shaaramuxiyaa Ra7aaba kiitettiyaageeta mokkada hara ogiyaara eta moissido wode, ba oosuwan xillabeikke? </div><div class='p'> <span class="verse" id="V26">26&#160;</span>Aissi giikko, shemppoi shaahettido bollai haiqqidaagaa gidiyoogaadan, hegaadankka qassi oosoi shaahettido ammanoi haiqqidaagaa. </div><ul class='tnav'>
<li><a href='index.htm'>Yaaqooba</a></li>
<li><a href='JAS01.htm'>&lt;</a></li>
<li><a href='JAS.htm'>2</a></li>
<li><a href='JAS03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
