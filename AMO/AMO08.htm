<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Amoxa 8</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Amoxa</a></li>
<li><a href='AMO07.htm'>&lt;</a></li>
<li><a href='AMO.htm'>8</a></li>
<li><a href='AMO09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>Teerai Kumido Keeshiyaa Bessiya Ajjuutaa </div><div class='p'> <span class="verse" id="V1">1&#160;</span>Ubbaa Haariya GODAI tana hara ajjuutaa bessiis; hegeekka, teerai kumido keeshiyaa.  <span class="verse" id="V2">2&#160;</span>I tana, “Amoxaa, ha neeni be7iyoogee aibee?” yaagidi oichchiis. </div><div class='p'>Oichchin taani, “Teeri kumido keeshiyaa be7ais” yaagaas. </div><div class='p'>Yaatin GODAI taayyo hagaadan yaagiis; “Ta asaa Israa7eelassi wurssettai<a href="#FN1" class="notemark">1<span class="popup"> “Wurssetta” giyoogee Ibraisxxe qaalan “Teeraa” malatees.</span></a> gakkiis; hagaappe sinttanau taani eta qaxxayennan aadhdhikke” yaagiis. </div><div class='p'> <span class="verse" id="V3">3&#160;</span>Ubbaa Haariya GODAI hagaadan yaagees; “He gallassi kawo keettan yexxiyo yettai yeehuwau laamettana; haiqqida asaa ahai mule sohuwan darana; qassi co77u gin, yan han olettana” yaagees. </div><div class='s'>Israa7eela Kunddettaa </div><div class='p'> <span class="verse" id="V4">4&#160;</span>Inttenoo, metootanchchata yedhdhiyaageetoo, biittan de7iya hiyyeesatakka xaissanau koyiyaageetoo, hagaa siyite!  <span class="verse" id="V5">5&#160;</span>Intte hagaadan yaageeta; “Nuuni kattaa baizzanau aginai xeeriyo baalai aude aadhdhanee! Qassi nuuni nu zal77iyaa doommanau Sambbatai aude aadhdhanddeeshsha! Yaatiyaakko nuuni kattaa guuttaban makki makkidi, daro miishshaa ekkidi baizzana. Qassi worddo miizaanan likki likkidi, asaa cimmana.  <span class="verse" id="V6">6&#160;</span>Nuuni hiyyeesaa biran, metootanchchaakka mexi naa77u tohuwaa caamman shammana; qassi gisttiyaa harqquwaa muruta gisttiyaa waagan baizzana” yaageeta. </div><div class='p'> <span class="verse" id="V7">7&#160;</span>GODAI Yaaqoobi ceeqettiyo ba sunttan hagaadan yaagidi caaqqiis; “Taani eti oottido iita oosuwaa mulekka dogikke.  <span class="verse" id="V8">8&#160;</span>Biittai qaaxxiyoogeenne biittan de7iya asai ubbai yeekkiyoogee hegaa gaasuwaana gidenneeyye? Ee Naile SHaafai kixxidi qaaxxiyoogaadan, biitta ubbai qaaxxidi balbbuqettana; qassi he kixai wodhdhiyoogaadan wodhdhana” yaagiis. </div><div class='p'> <span class="verse" id="V9">9&#160;</span>Ubbaa Haariya GODAI hagaadan yaagees; “He gallassi taani awaa seeta gallassi wulissana; sa7aakka galla xumissana.  <span class="verse" id="V10">10&#160;</span>Taani intte baalaa ufaissaa azzanuwau, intte yettaakka yeehuwau laammana. Mexi issi na7ai haiqqin yeekkiya asadan, intte intte huuphiyaa meedettidi waaruwaa maayanaadan, taani inttena oottana. He gallassaa wurssettai daro camo gidana” yaagees. </div><div class='p'> <span class="verse" id="V11">11&#160;</span>Ubbaa Haariya GODAI hagaadan yaagees; “Be7ite, taani biitta ubbaa bollan koshaa yeddiyo gallassati yoosona. Taani koshaa yeddiyo gallassi, asai siyanau GODAA qaalaa xayidi namisettanappe attin, kattaa xayidi namisettenna woikko haattaa xayidi saamettenna.  <span class="verse" id="V12">12&#160;</span>Asai arshsho bagga abbaappe arggo bagga abbaa gakkanaashiininne huuphessappe tohossi gakkanaashin bichchaarana. Eti GODAA qaalaa koyanau yaanne haanne woxxana, shin demmokkona.  <span class="verse" id="V13">13&#160;</span>He gallassi puulanchcha geela7otinne wodallati saamuwan hitti gaana.  <span class="verse" id="V14">14&#160;</span>Samaariyaa eeqatun caaqqiyaageeti, ‘Daana xoossai ero!’ yaagiyaageetinne, ‘Berssaabeha xoossai ero’ yaagiyaageeti kunddana. Eti naa77antto mulekka denddokkona” yaagees. </div><ul class='tnav'>
<li><a href='index.htm'>Amoxa</a></li>
<li><a href='AMO07.htm'>&lt;</a></li>
<li><a href='AMO.htm'>8</a></li>
<li><a href='AMO09.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">1</span><a class="notebackref" href="#V2">8:2</a>
 <span class="ft">“Wurssetta” giyoogee Ibraisxxe qaalan “Teeraa” malatees.</span></p>

<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
