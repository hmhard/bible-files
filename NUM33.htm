<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Qoodaabaa 33</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Qoodaabaa</a></li>
<li><a href='NUM32.htm'>&lt;</a></li>
<li><a href='NUM.htm'>33</a></li>
<li><a href='NUM34.htm'>&gt;</a></li>
</ul>
<div class="main">
 
<div class='chapterlabel' id="V0"> 33</div><div class='s'>Israa7eelatu Hemetaa Taarikiyaa </div><div class='p'> <span class="verse" id="V1">1&#160;</span>Israa7eelati Muuseenne Aarooni kaalettin, bantta citan citan Gibxxeppe kiyido wode, yaanidi hemettidosona.  <span class="verse" id="V2">2&#160;</span>GODAI azazin, eti baana beettaa doommido sohota Muusee xaafiis; eta beettaa maarai hagaa. </div><div class='p'> <span class="verse" id="V3">3&#160;</span>Koiro aginaayyo tammanne ichchashantta gallassi, Paasikaa bonchchiyo gallassaappe kaalliya gallassi denddidi, Gibxxe asai ubbai xeellishin, yayyennan Raamisappe kiyidosona.  <span class="verse" id="V4">4&#160;</span>He wode Gibxxe asai GODAI worido bantta baira naata moogoosona. Hagaadan oottidi, GODAI eta xoossatu bolli pirddaa ehiis. </div><div class='p'> <span class="verse" id="V5">5&#160;</span>Israa7eelati Raamisappe denddidi, Sukkota giyo sohuwan dunkkaanidosona. </div><div class='p'> <span class="verse" id="V6">6&#160;</span>Sukkotappe denddidi, bazzuwaa xeeran de7iya Etaaman dunkkaanidosona. </div><div class='p'> <span class="verse" id="V7">7&#160;</span>Etaamappe denddidi, Ba7aali-Xafoonappe arshsho baggaara de7iya Pihaahiroota simmidi, Migidoola matan dunkkaanidosona. </div><div class='p'> <span class="verse" id="V8">8&#160;</span>Pihaahirootappe denddidi, Zo7o Abbaa pinnidi, bazzuwaa biidosona. Etaama Bazzuwan heezzu gallassa ogiyaa hemettidi, Maaran dunkkaanidosona. </div><div class='p'> <span class="verse" id="V9">9&#160;</span>Maarappe denddidi, tammanne naa77u pulttotinne laappun tammu zambbati de7iyo Eliima biidi, yan dunkkaanidosona. </div><div class='p'> <span class="verse" id="V10">10&#160;</span>Eliimappe denddidi, Zo7o Abbaa lanqqen dunkkaanidosona. </div><div class='p'> <span class="verse" id="V11">11&#160;</span>Zo7o Abbaa lanqqeppe denddidi, Siinaa Bazzuwan dunkkaanidosona. </div><div class='p'> <span class="verse" id="V12">12&#160;</span>Siinaa Bazzuwaappe denddidi, Doofiqan dunkkaanidosona. </div><div class='p'> <span class="verse" id="V13">13&#160;</span>Doofiqappe denddidi, Aluushan dunkkaanidosona. </div><div class='p'> <span class="verse" id="V14">14&#160;</span>Aluushappe denddidi, Rafiidiman dunkkaanidosona. Yan asaayyo uyanau haatti baawa. </div><div class='p'> <span class="verse" id="V15">15&#160;</span>Rafiidimappe denddidi, Siinaa Bazzuwan dunkkaanidosona. </div><div class='p'> <span class="verse" id="V16">16&#160;</span>Siinaa Bazzuwaappe denddidi, Amuwaa Duufuwaa giyoosan dunkkaanidosona. </div><div class='p'> <span class="verse" id="V17">17&#160;</span>Amuwaa Duufuwaa giyoosaappe denddidi, Haxerootan dunkkaanidosona. </div><div class='p'> <span class="verse" id="V18">18&#160;</span>Haxerootappe denddidi, Riitiman dunkkaanidosona. </div><div class='p'> <span class="verse" id="V19">19&#160;</span>Riitimappe denddidi, Rimmooni-Pereezan dunkkaanidosona. </div><div class='p'> <span class="verse" id="V20">20&#160;</span>Rimmooni-Pereezappe denddidi, Liibinan dunkkaanidosona. </div><div class='p'> <span class="verse" id="V21">21&#160;</span>Liibinappe denddidi, Riissan dunkkaanidosona. </div><div class='p'> <span class="verse" id="V22">22&#160;</span>Riissappe denddidi, Qahelaatan dunkkaanidosona. </div><div class='p'> <span class="verse" id="V23">23&#160;</span>Qahelaatappe denddidi, SHefaara Deriyan dunkkaanidosona. </div><div class='p'> <span class="verse" id="V24">24&#160;</span>SHefaara Deriyaappe denddidi, Haraadan dunkkaanidosona. </div><div class='p'> <span class="verse" id="V25">25&#160;</span>Haraadappe denddidi, Maaqihelootan dunkkaanidosona. </div><div class='p'> <span class="verse" id="V26">26&#160;</span>Maaqihelootappe denddidi, Tahaatan dunkkaanidosona. </div><div class='p'> <span class="verse" id="V27">27&#160;</span>Tahaatappe denddidi, Taaran dunkkaanidosona. </div><div class='p'> <span class="verse" id="V28">28&#160;</span>Taarappe denddidi, Miitiqan dunkkaanidosona. </div><div class='p'> <span class="verse" id="V29">29&#160;</span>Miitiqappe denddidi, Hashimoonan dunkkaanidosona. </div><div class='p'> <span class="verse" id="V30">30&#160;</span>Hashimoonappe denddidi, Moserootan dunkkaanidosona. </div><div class='p'> <span class="verse" id="V31">31&#160;</span>Moserootappe denddidi, Bene-Yaa7iqaanan dunkkaanidosona. </div><div class='p'> <span class="verse" id="V32">32&#160;</span>Bene-Yaa7iqaanappe denddidi, Hoori-Hagidigaadan dunkkaanidosona. </div><div class='p'> <span class="verse" id="V33">33&#160;</span>Hoori-Hagidigaadappe denddidi, Yoxibaatan dunkkaanidosona. </div><div class='p'> <span class="verse" id="V34">34&#160;</span>Yoxibaatappe denddidi, Abroonan dunkkaanidosona. </div><div class='p'> <span class="verse" id="V35">35&#160;</span>Abroonappe denddidi, Eexiyooni-Gaabiran dunkkaanidosona. </div><div class='p'> <span class="verse" id="V36">36&#160;</span>Eexiyooni-Gaabirappe denddidi, Xiina Bazzuwan de7iya Qaadeesan dunkkaanidosona. </div><div class='p'> <span class="verse" id="V37">37&#160;</span>Qaadeesappe denddidi, Eedooma biittaa zawan de7iya Hoora Deriyan dunkkaanidosona.  <span class="verse" id="V38">38&#160;</span>Qeesee Aarooni GODAI azazin, Hoora Deriyaa huuphiyaa kiyiis; kiyidi Israa7eelati Gibxxe biittaappe kiyido oitamantta laittan, ichchashantta aginan, aginaayyo koiro gallassan yan haiqqiis.  <span class="verse" id="V39">39&#160;</span>Aarooni Hoora Deriyaa huuphiyan haiqqiyo wode, a laittai xeetanne laatammanne heezza. </div><div class='p'> <span class="verse" id="V40">40&#160;</span>Neegeeba Bazzuwan, Kanaanen de7iya Araada giyoosaa kawoi Israa7eela asaa yuussaa siyiis. </div><div class='p'> <span class="verse" id="V41">41&#160;</span>Israa7eelati Hoora Deriyaappe denddidi, Xalmmoonan dunkkaanidosona. </div><div class='p'> <span class="verse" id="V42">42&#160;</span>Xalmmoonappe denddidi, Punoonan dunkkaanidosona. </div><div class='p'> <span class="verse" id="V43">43&#160;</span>Punoonappe denddidi, Obootan dunkkaanidosona. </div><div class='p'> <span class="verse" id="V44">44&#160;</span>Obootappe denddidi, Moo7aaba biittaa zawan de7iya Abaariman dunkkaanidosona. </div><div class='p'> <span class="verse" id="V45">45&#160;</span>Abaarimappe denddidi, Diboona-Gaadan dunkkaanidosona. </div><div class='p'> <span class="verse" id="V46">46&#160;</span>Diboona-Gaadappe denddidi, Almmoona-Dibilaataiman dunkkaanidosona. </div><div class='p'> <span class="verse" id="V47">47&#160;</span>Almmoona-Dibilaataimappe denddidi, Nabo Deriyaa matan Abaarima deretun dunkkaanidosona. </div><div class='p'> <span class="verse" id="V48">48&#160;</span>Abaarima deretuppe denddidi, Yarkkoppe hefinttaara, Yorddaanoosa SHaafaa matan de7iya Moo7aaba Dembban dunkkaanidosona.  <span class="verse" id="V49">49&#160;</span>Yorddaanoosa SHaafaa matan de7iya Moo7aaba Dembban, Beeti-Yashimootappenne SHiixima Zanggaaraappe gidduwan dunkkaanidosona. </div><div class='p'> <span class="verse" id="V50">50&#160;</span>Yarkko hefinttaara, Yorddaanoosa SHaafaa matan de7iya Moo7aaba Dembban GODAI Muusa hagaadan yaagiis;  <span class="verse" id="V51">51&#160;</span>“Israa7eelata neeni yaaga; ‘Yorddaanoosa SHaafaa pinnidi, Kanaane biitti intte geliyo wode,  <span class="verse" id="V52">52&#160;</span>he biittan de7iya asaa ubbaa intte sinttappe yedettite; yedettidi shuchchaappe masettida eta misileta ubbaanne seerissidi medhdhido eeqata ubbaa xaissite. Eti goinniyo xoqqa sohota ubbaakka laalite.  <span class="verse" id="V53">53&#160;</span>Taani intteyyo he biittaa laatau immido gishshau, he biittaa laattidi, an de7ite.  <span class="verse" id="V54">54&#160;</span>Intte zariyan zariyan saamaa kessidi, biittaa shaakkite. Qoodan corattiya zaretuyyo daro laataa immite; qoodan guuxxiya zaretuyyo guutta laataa immite. Saaman eta gakkida augeenne etaagaa gidana. Biittaa intte maizza aawatu zariyan zariyan shaakki ekkite. </div><div class='p'> <span class="verse" id="V55">55&#160;</span>“ ‘SHin he biittan de7iya asaa intte yedettennan aggikko, intte ashshidoogeeti intteyyo intte aifiyaayyo pincco, intte miyyiyaayyo aguntta gidana; intte de7ana biittan eti inttena waayissana.  <span class="verse" id="V56">56&#160;</span>Intte eta yedettennan aggikko, eta bolli taani oottanau halchchidobaa intte bolli oottana’ yaagada yoota” yaagiis. </div><ul class='tnav'>
<li><a href='index.htm'>Qoodaabaa</a></li>
<li><a href='NUM32.htm'>&lt;</a></li>
<li><a href='NUM.htm'>33</a></li>
<li><a href='NUM34.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
