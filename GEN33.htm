<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Doomettaabaa 33</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Doomettaabaa</a></li>
<li><a href='GEN32.htm'>&lt;</a></li>
<li><a href='GEN.htm'>33</a></li>
<li><a href='GEN34.htm'>&gt;</a></li>
</ul>
<div class="main">
 
<div class='chapterlabel' id="V0"> 33</div><div class='s'>Yaaqoobi Eesawaara Gaittiis </div><div class='p'> <span class="verse" id="V1">1&#160;</span>Yaaqoobi xoqqu gi xeellidi, Eesawi ba oiddu xeetu asaara yiyaagaa be7iis. Hegaa gishshau naata Liyissi, Raaheelissinne naa77u kaadumatatussi shaakkiis.  <span class="verse" id="V2">2&#160;</span>Kaadumatatanne eta naata sinttan, Liyonne i naata eta geeduwan, Raaheelonne Yooseefa wurssettan wottiis.  <span class="verse" id="V3">3&#160;</span>SHin i ba huuphen sinttau aadhdhidi, ba ishaakko matiiddi, sa7aa gakki gakkidi laapputon ziggiis. </div><div class='p'> <span class="verse" id="V4">4&#160;</span>SHin Eesawi aara gaittanau woxxidi, a qooriyaa qoommidi yeriis. Eti yeekkidosona.  <span class="verse" id="V5">5&#160;</span>Yaatin Eesawi xoqqu gi xeellidi, maccaasatanne naata be7iis; be7idi i, “Ha nenaara de7iyaageeti oonee?” yaagidi oichchiis. </div><div class='p'>Oichchin Yaaqoobi, “Eti Xoossai ne ashkkaraayyo kehatettan immido naata” yaagiis.  <span class="verse" id="V6">6&#160;</span>Yaagin kaadumatati bantta naatuura shiiqidi ziggidosona.  <span class="verse" id="V7">7&#160;</span>Hegaappe guyyiyan, Liyanne i naati yiidi ziggidosona; wurssettan Yooseefinne Raaheela yiidi ziggidosona. </div><div class='p'> <span class="verse" id="V8">8&#160;</span>Eesawi, “Ha sinttan tanaara gaittida wudee ubbai qassi aibee?” yaagidi oichchiis. </div><div class='p'>Oichchin i, “Ta godau, hegee taani ne sinttan nashettanaassa” yaagiis. </div><div class='p'> <span class="verse" id="V9">9&#160;</span>SHin Eesawi, “Ta ishau, taayyo daroi de7ees; nebai neessa gido” yaagiis. </div><div class='p'> <span class="verse" id="V10">10&#160;</span>Yaagin Yaaqoobi, “CHii, ha77i taani ne sinttan nashettidabaa gidikko, ha taani immiyoogaa taappe ekka. Neeni tana mokka ekkido gishshau, taani ne som77uwaa be7iyoogee Xoossaa som77uwaa be7iyoogaa mala.  <span class="verse" id="V11">11&#160;</span>Taani neeyyo ehiido ha imuwaa ekka; aissi giikko, Xoossai kehidi immin, taayyo bessiis” yaagiis. Yaaqoobi shoobiyaa tolido gishshau, Eesawi hegaa ekkiis. </div><div class='p'> <span class="verse" id="V12">12&#160;</span>Hegaappe guyyiyan Eesawi, “Ane hindda; nu ogiyaa boos; taani nenaara issippe baana” yaagiis. </div><div class='p'> <span class="verse" id="V13">13&#160;</span>SHin Yaaqoobi a, “Ta godau, naati shugo gidiyoogaa eraasa; qassi taani bantta galo marata xanttiya dorssatanne miizzaa naagana koshshees; asai eta issi gallassaa tolidi laaggikko, mehe ubbai haiqqana.  <span class="verse" id="V14">14&#160;</span>Hegaa gishshau, ta godau, ne ashkkaraappe sinttatada ba; taani Se7iiran ta godaa gakkanaassi, ta sinttan de7iya mehiyaa hemetaa keesaanne naatu hemetaa keesaa loddan kaallana” yaagiis. </div><div class='p'> <span class="verse" id="V15">15&#160;</span>Yaagin Eesawi a, “Yaanikko taani ta asaappe amaridaagaa neeyyo ashshais” yaagiis. </div><div class='p'>SHin Yaaqoobi a, “Hegee aissee? Taani ta godaa sinttan nashettiyoogee tau gidana” yaagiis. </div><div class='p'> <span class="verse" id="V16">16&#160;</span>Hegaa gishshau Eesawi he gallassi ogiyan gelidi, Se7iira simmiis.  <span class="verse" id="V17">17&#160;</span>SHin Yaaqoobi Sukkota biis; yan baayyo keettaa keexxiis; ba mehetuyyoonne daaseta daasiis. Hegaa gishshau he sohuwaa Sukkota<a href="#FN1" class="notemark">45<span class="popup"> Sukkoti: Ha sunttaa birshshettai “Daaseta” giyoogaa.</span></a> giidi sunttiis. </div><div class='p'> <span class="verse" id="V18">18&#160;</span>Yaaqoobi Masphphexoomiyaappe simmido wode, Kanaane biittan de7iya Sekeema giyo katamaa sarotettan gakkiis; i he katamaayyo baazzan uttiis.  <span class="verse" id="V19">19&#160;</span>Ba dunkkaaniyaa tolido gadiyaa SHekeema aawaa Hamoora naatuppe xeetu xaqara biran shammiis.  <span class="verse" id="V20">20&#160;</span>Yan yarshshiyoosaa keexxidi a, “Xoossaa, Israa7eela Xoossaa” giidi sunttiis. </div><ul class='tnav'>
<li><a href='index.htm'>Doomettaabaa</a></li>
<li><a href='GEN32.htm'>&lt;</a></li>
<li><a href='GEN.htm'>33</a></li>
<li><a href='GEN34.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">45</span><a class="notebackref" href="#V17">33:17</a>
 <span class="fk">Sukkoti: </span><span class="ft">Ha sunttaa birshshettai “Daaseta” giyoogaa.</span></p>

<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
