<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Koiro Yohaannisa 4</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Koiro Yohaannisa</a></li>
<li><a href='1JN03.htm'>&lt;</a></li>
<li><a href='1JN.htm'>4</a></li>
<li><a href='1JN05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Tumanchcha Ayyaanaanne Worddanchcha Ayyaanaa </div><div class='p'> <span class="verse" id="V1">1&#160;</span>Ta siiqotoo, ayyaanata ubbata ammanoppite; shin eti Xoossaappe yiidaakkonne akeekite. Aissi giikko, hananabaa yootiya daro worddoti ubbasaa biidosona.  <span class="verse" id="V2">2&#160;</span>Xoossaa Ayyaana gidiyoogaa intte hegan erana; “Yesuus Kiristtoosi asa gididi yiidoogaa ammanais” giya ayyaana ubbai Xoossaappe yees.  <span class="verse" id="V3">3&#160;</span>Qassi Kiristtoosi asa gididi yiidoogaa ammanais geenna ayyaana ubbai Xoossaappe yibeenna; hegee Kiristtoosa morkkiya ayyaana. Intte he ayyaanai yaanaagaa kase siyideta; i harai atto ha77ikka ha sa7an de7ees. </div><div class='p'> <span class="verse" id="V4">4&#160;</span>Ta naatoo, intte Xoossaageeta; intte giddon de7iya Geeshsha Ayyaanai ha sa7an de7iya ayyaanaappe daro wolqqaamiyo gishshau, hananabaa yootiya worddota intte xoonideta.  <span class="verse" id="V5">5&#160;</span>Eti ha sa7aa asa gidiyo gishshau, ha sa7aabaa haasayoosona; ha sa7aa asaikka eta haasayaa siyees.  <span class="verse" id="V6">6&#160;</span>Nuuni Xoossaageeta; Xoossaa eriya ooninne nuuni giyoogaa siyees. Xoossaa erenna ooninne nuuni giyoogaa siyenna. Nuuni tumu ayyaanaanne worddo ayyaanaa hegan shaakkoos. </div><div class='s'>Xoossai Siiqo </div><div class='p'> <span class="verse" id="V7">7&#160;</span>Ta siiqotoo, siiqoi Xoossaappe yiyo gishshau, ane issoi issuwaara siiqettoos. Siiqiya ooninne Xoossaa na7a; Xoossaa i erees.  <span class="verse" id="V8">8&#160;</span>Xoossai siiqo gidiyo gishshau, siiqenna urai ooninne Xoossaa erenna.  <span class="verse" id="V9">9&#160;</span>Xoossai nuna ba siiquwaa hagan bessiis; nuuni Kiristtoosa baggaara de7uwaa demmana mala, ba issi Na7aa ha sa7aa kiittiis.  <span class="verse" id="V10">10&#160;</span>Siiqo giyoogee hagaa; Xoossai nuna siiqidi, nuuni nu nagaraappe maarotettaa demmido ba Na7aa nuuyyo kiittiisippe attin, nuuni a siiqidoogaana gidenna. </div><div class='p'> <span class="verse" id="V11">11&#160;</span>Ta siiqotoo, Xoossai nuna hagaadan siiqidabaa gidikko, nuunikka issoi issuwaara siiqettanau bessees.  <span class="verse" id="V12">12&#160;</span>Xoossaa ooninne mulekka be7ibeenna; nuuni issoi issuwaara siiqettikko, Xoossai nu giddon de7ees; a siiqoikka nu giddon polettiis. </div><div class='p'> <span class="verse" id="V13">13&#160;</span>Xoossai ba Geeshsha Ayyaanaa nuuyyo immido gishshau, nuuni Xoossaa giddon de7iyoogaanne ikka nu giddon de7iyoogaa eroos.  <span class="verse" id="V14">14&#160;</span>Aawai ba Na7aa ha sa7aa ashshiyaagaa gidanau kiittidoogaa nuuni be7idi markkattoos.  <span class="verse" id="V15">15&#160;</span>Yesuusi Xoossaa Na7aa gidiyoogaa markkattiya o giddooninne Xoossai de7ees; ikka Xoossaa giddon de7ees.  <span class="verse" id="V16">16&#160;</span>Xoossai nuna siiqiyoogaa nuuni nu huuphen eroosinne ammanoos. </div><div class='p'>Xoossai siiqo. Siiquwan de7iya ooninne Xoossaa giddon de7ees; Xoossaikka a giddon de7ees.  <span class="verse" id="V17">17&#160;</span>Nu de7oi ha sa7an Kiristtoosi de7idoogaa mala gidiyo gishshau, pirddaa gallassi nuuni yayyenna mala, siiqoi nu giddon polettiis.  <span class="verse" id="V18">18&#160;</span>Siiquwan yashshi baawa; shin tumu siiqoi yashshaa kessi olees. Yashshainne qaxxayoi issippe biyo gishshau, yayyiya uraa siiqoi kumetta gidenna. </div><div class='p'> <span class="verse" id="V19">19&#160;</span>Xoossai koiro nuna siiqido gishshau, nuuni a siiqoos.  <span class="verse" id="V20">20&#160;</span>Ooninne, “Taani Xoossaa siiqais” giidi ba ishaa ixxikko, i worddanchcha. Aissi giikko, be7ido ba ishaa siiqennaagee be7ibeenna Xoossaa siiqanau waani danddayii?  <span class="verse" id="V21">21&#160;</span>Qassi Kiristtoosi nuuyyo immido azazoi hagaa; Xoossaa siiqiya urai ba ishaakka siiqanau bessees. </div><ul class='tnav'>
<li><a href='index.htm'>Koiro Yohaannisa</a></li>
<li><a href='1JN03.htm'>&lt;</a></li>
<li><a href='1JN.htm'>4</a></li>
<li><a href='1JN05.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
