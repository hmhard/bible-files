<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Isiyaasa 5</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Isiyaasa</a></li>
<li><a href='ISA04.htm'>&lt;</a></li>
<li><a href='ISA.htm'>5</a></li>
<li><a href='ISA06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Woiniyaa Turaa Tokkiyo Sohuwaa Leemisuwaa </div><div class='p'> <span class="verse" id="V1">1&#160;</span>Taani ta siiqiyoogau a woiniyaa turaa tokkiyo sohuwaabaa siiqo yettaa yexxana. </div><div class='b'> &#160; </div><div class='q'>Taani siiqiyoogau </div><div class='q2'>araddida keran woiniyaa turaa tokkiyo sohoi de7ees. </div><div class='q'> <span class="verse" id="V2">2&#160;</span>Biittaa bookkidi, </div><div class='q'>shuchchaa qori kessidi, </div><div class='q2'>ubbaappe lo77iya woiniyaa turaa tokkiis. </div><div class='q'>Tokkidi naagiyo shakkuwaa a giddon shakkiis; </div><div class='q2'>woiniyaa eessaa gum77iyoosaa woocidi giigissiis. </div><div class='q'>Hegaappe guyyiyan, lo77o aifiyaa aifees </div><div class='q2'>yaagidi naagiis; </div><div class='q'>shin caaliya aifiyaa aifiis. </div><div class='b'> &#160; </div><div class='q'> <span class="verse" id="V3">3&#160;</span>Yaatin, ta siiqoi hagaadan yaagiis; </div><div class='q'>“Inttenoo, Yerusalaamen de7iyaageetoo, </div><div class='q'>inttenoo, Yihudaa asatoo, </div><div class='q2'>taappenne ta woiniyaa turaa tokkiyo sohuwaappe gidduwan de7iya yohuwaa </div><div class='q2'>ane ha77i pirddite. </div><div class='q'> <span class="verse" id="V4">4&#160;</span>Taani ta woiniyaa turaa sohuwaassi oottidoogaappe </div><div class='q2'>haraa ai oottanaagee attidee? </div><div class='q'>Lo77o aifiyaa aifees yaagada naagishin, </div><div class='q2'>aissi caaliya aifiyaa aifidee? </div><div class='q'> <span class="verse" id="V5">5&#160;</span>Ha77i taani ta woiniyaa turaa </div><div class='q2'>sohuwaa oottiyoobaa intteyyo yootais. </div><div class='q'>Taani dirssaa shoddana; </div><div class='q2'>he turaikka xayanaadan oottana. </div><div class='q'>Taani gimbbiyaa qolana; </div><div class='q2'>he sohoikka tubettana. </div><div class='q'> <span class="verse" id="V6">6&#160;</span>Taani he sohuwaa la7a biitta oottana. </div><div class='q'>He turai xunqqettennanne bul77ettenna; </div><div class='q2'>yaatin, kinddiichchoinne agunttai yan mokkana. </div><div class='q'>Irai an bukkennaadan, taani shaarata azazana” yaagiis. </div><div class='b'> &#160; </div><div class='q'> <span class="verse" id="V7">7&#160;</span>Ubbaappe Wolqqaama GODAA woiniyaa turaa sohoi </div><div class='q2'>Israa7eela asaa. </div><div class='q'>Yihudaa asai i ufaittiyo darkkuwaa. </div><div class='q'>Eti suure pirddoosona giidi naagiis; </div><div class='q2'>shin suuttaa gussidosona. </div><div class='q'>Xillotettaa oottoosona giidi naagiis; </div><div class='q2'>shin waaso gidiis. </div><div class='p'> <span class="verse" id="V8">8&#160;</span>Sohoi xayin, intte xalaalai biittaa bolli de7ana gakkanaashin, keettaa keettaa bolli gujjiyaageetoo, gadiyaa gadiyaara gattiyaageetoo, intteyyo aayye7ana!  <span class="verse" id="V9">9&#160;</span>Ubbaappe Wolqqaama GODAI tana hagaadan yaagiis; “He gita keettati onana; he lo77o keettatun de7anau asi xayana.  <span class="verse" id="V10">10&#160;</span>Tammu waaxa booratun tokkido woiniyaa aifiyaappe issi oto gidiya gum77ettida woiniyaa eessaa xalaalai kiyana; tammu qun77a kattaa zerin, issi qun77a kattaa xalaalaa aifana” yaagiis. </div><div class='p'> <span class="verse" id="V11">11&#160;</span>Mattoyiya ushshaa koyanau maallado guuraara denddiyaageetuyyoonne woiniyaa eessan xuugettana gakkanaashin, sa7aa qamissiyaageetuyyo aayye7ana!  <span class="verse" id="V12">12&#160;</span>Eta imatuwan maazinqqee, diittai, karaabee, cachcha zayeenne woiniyaa eessai de7ees; shin eti GODAA oosuwaa wudokkona; i ba kushiyan oottidobaa bonchchokkona.  <span class="verse" id="V13">13&#160;</span>Yaatin, ta asai akeekaa xayido gishshau, omoodettidi baana; eta deriyaa aissiyaageetikka namisan haiqqana; eta aaho dereekka koppisaa melana.  <span class="verse" id="V14">14&#160;</span>Duufoi ba gomppaa aassees; ba doonaakka zawi bainnaagaa hanggees; hanggidi, Yerusalaamen de7iya gita asaanne hankko daro asaa, wocamiyaageetanne ufaittiyaageeta mittana. </div><div class='p'> <span class="verse" id="V15">15&#160;</span>Asai ubbai tooshettananne kauyyana; otorettiyaageeti ubbaikka kauyyana.  <span class="verse" id="V16">16&#160;</span>SHin Ubbaappe Wolqqaama GODAI, suure pirddan xoqqu xoqqu gaana; geeshsha Xoossai geeshsha gidiyoogaa ba xillotettan bessana.  <span class="verse" id="V17">17&#160;</span>He wode dorssati bantta qooruwan heemettiyoogaadan heemettana; dorssa marati qolettida duretu keettatu giddon maana. </div><div class='p'> <span class="verse" id="V18">18&#160;</span>Cimo baqettan nagaraa, gaare wodoruwan iitatettaa goochchiyaageetuyyo aayye7ana!  <span class="verse" id="V19">19&#160;</span>“Ane Xoossai ellello! Nuuni be7ana mala, ba oosuwaa eesoyo! Gatto! Ee, nuuni erana mala, Israa7eela Geeshshai qoppido qofai poletto” yaagiyaageetuyyo aayye7ana! </div><div class='p'> <span class="verse" id="V20">20&#160;</span>Iitaa lo77o lo77uwaa iita yaagiyaageetuyyoo, xumaa poo7o poo7uwaa xuma oottiyaageetuyyoonne cammiyaagaa mal77iyaagaa mal77iyaagaa cammiyaagaa oottiyaageetuyyoo aayye7ana! </div><div class='p'> <span class="verse" id="V21">21&#160;</span>Banttana, “Taani aadhdhida eranchcha! Taani cincca gidikkinaa!” yaagi qoppiyaageetuyyo aayye7ana! </div><div class='p'> <span class="verse" id="V22">22&#160;</span>Woiniyaa eessaa uyiyoogan erettidaageetuyyoonne mattoyiya ushshaa walakkanau goobiyaageetuyyo aayye7ana!  <span class="verse" id="V23">23&#160;</span>Mattaayiyaa ekkidi, mooranchchata xillissiyaageetuyyoonne xillo asatussi suure pirddaa diggiyaageetuyyo aayye7ana!  <span class="verse" id="V24">24&#160;</span>Tamaa lacoi dalaa oiqqiyoogaadaaninne mela maatai eexxi xayiyoogaadan, hegaadan eta xaphoi wooqqana; eta ciishshaikka buhiyaadan laaletti xayana; aissi giikko, eti Ubbaappe Wolqqaama GODAA higgiyaa ixxidosona; Israa7eela Geeshshaa qaalaakka karidosona.  <span class="verse" id="V25">25&#160;</span>Hegaa gishshau, GODAA hanqqoi a asaa bolli eexxi kiyees; i ba kushiyaa eta bolli denttidi, eta diippees. Dereti qaaxxoosona; haiqqida asaa ahai ogiyan buura mala gidees; yaaninkka a hanqqoi simmenna; a kushee ha77ikka denddidosan de7ees. </div><div class='p'> <span class="verse" id="V26">26&#160;</span>GODAI haahuwan de7iya kawotettatuyyo malaataa xoqqan essees; sa7aa gaxan de7iya morkketuyyookka suiqees. Etikka eesuwan jaamidi, puttu goosona.  <span class="verse" id="V27">27&#160;</span>Eta giddon daafuriyaabinne wobbiyaabi baawa; etappe issoinne xiskkenna woikko zin77enna. Xeessan gixxido qabattoikka birshshettenna; eta caammaa dafoikka duuxxenna.  <span class="verse" id="V28">28&#160;</span>Eta zubbee qara; eta wonddafeekka waaxettidaagaa. Eta paratu qinccafilee zaalla shuchchaa mala; eta paraa gaaretu irzzoikka gote mala.  <span class="verse" id="V29">29&#160;</span>Eta gudettaikka gaammuwaagaa mala; wodala gaammotudan gudoosona; eti daariiddi, banttau miyoobaa oiqqoosona; oiqqidi, tookki ekkidi boosona; etappe wotti ekkanai ooninne baawa. </div><div class='p'> <span class="verse" id="V30">30&#160;</span>He gallassi eti gita abbaa gunttaadan, Israa7eela bolli guummana; issi asi he biittaa xeellikko, xumaanne waayiyaa be7ana; poo7oikka shaaran mitettana. </div><ul class='tnav'>
<li><a href='index.htm'>Isiyaasa</a></li>
<li><a href='ISA04.htm'>&lt;</a></li>
<li><a href='ISA.htm'>5</a></li>
<li><a href='ISA06.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
