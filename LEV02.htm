<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Wogaabaa 2</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Wogaabaa</a></li>
<li><a href='LEV01.htm'>&lt;</a></li>
<li><a href='LEV.htm'>2</a></li>
<li><a href='LEV03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Kattaa Yarshshuwaa </div><div class='p'> <span class="verse" id="V1">1&#160;</span>“ ‘Ooninne kattaa yarshshuwaa GODAAYYO shiishshiyo wode, he yarshshoi liiqo xiille gido; a bolli wogaraa zaitiyaanne ixaanaa gujjo.  <span class="verse" id="V2">2&#160;</span>Hegaa i Aaroona naatukko qeesetukko eho; ehin qeeseti he liiqo xiilliiyaappe issi kushiyaa kuntti ekkidi, zaitiyaanne ixaanaa wurssi ekkidi, hassayissiyaabaa oottidi, yarshshiyoosaa bolli taman xuuggo. Hegee GODAAYYO taman xuuggiyo, sawuwaa tonggu giya yarshsho gidana.  <span class="verse" id="V3">3&#160;</span>Kattaa yarshshuwaappe attidaagee Aaroonassanne a naatussa. Hegee GODAASSI taman xuuggido yarshsho ubbaappe aadhdhida geeshsha. </div><div class='p'> <span class="verse" id="V4">4&#160;</span>“ ‘Yarshshuwaassi shiishshiyo oittai coociyan ka77idaagaa gidikko, zaitiyan munaqqido liiqo xiilliyaappe uukettida, irshshoi yegettibeenna komppo, woikko zaitiyan tiyido, irshshoi yegettibeenna lee7e lichchakko gido. </div><div class='p'> <span class="verse" id="V5">5&#160;</span>“ ‘Yarshshuwaassi shiishshiyo oittai bashiyan uukettidaagaa gidikko, zaitiyan munaqqido, irshshoi bainna, liiqo xiilliyaappe giigidaagaa gido.  <span class="verse" id="V6">6&#160;</span>A menttidi a bolli zaitiyaa tigo; hegaa kattaa yarshsho oottidi shiishsho. </div><div class='p'> <span class="verse" id="V7">7&#160;</span>“ ‘Ne yarshshuwaassi shiishshiyo oittai xiixxiyo disttiyan uuhettidaagaa gidikko, zaitiyan munaqqido liiqo xiilliyaappe uuhettidaagaa gido.  <span class="verse" id="V8">8&#160;</span>Hagaadan giigissido kattaa yarshshuwaa GODAAYYO eha; ehaada qeesiyaayyo imma. Qeesee hegaa ekkidi yarshshiyoosaa shiishsho.  <span class="verse" id="V9">9&#160;</span>Qeesee he kattaa yarshshuwaappe ekkidi, hassayissiyaabaa oottidi, yarshshiyoosaa bollan xuuggiyo yarshshodan taman xuuggo; hegee GODAAYYO taman xuuggiyo, sawuwaa tonggu giya yarshsho gidana.  <span class="verse" id="V10">10&#160;</span>Kattaa yarshshuwaappe attidaagee Aaroonassanne a naatussa. Hegee GODAASSI taman xuuggido, yarshsho ubbaappe aadhdhida geeshsha. </div><div class='p'> <span class="verse" id="V11">11&#160;</span>“ ‘GODAAYYO intte ehiyo ai kattaa yarshshoinne irshshoora de7iyaabaa gidoppo; aissi giikko neeni irshsho woikko eessaa ililo GODAASSI taman xuuggada yarshshanau koshshenna.  <span class="verse" id="V12">12&#160;</span>Intte laittan laittan cakettiya kattaappe xeera kessidi, GODAAYYO ehaanau danddayeeta; shin hegaa sawuwaa tonggu giya yarshsho oottidi, GODAAYYO yarshshiyoosaa bollan xuuggekketa.  <span class="verse" id="V13">13&#160;</span>Neeni shiishshiyo kattaa yarshsho ubban maxiniyaa yegga; aissi giikko, maxinee neeni ne Xoossaara maacettido maachchaayyo malaata. Hegaa gishshau ne kattaa yarshshuwaa ubbaa maxiniyan mal77etta.  <span class="verse" id="V14">14&#160;</span>Neeni koiro kattaappe xeeraa kessada GODAAYYO ehiyo wode, he kattai xiixxido tiya katta gidanau koshshees.  <span class="verse" id="V15">15&#160;</span>A bolli zaitiyaa tiga; ixaanaakka an wotta; hegee kattaa yarshshuwaa.  <span class="verse" id="V16">16&#160;</span>Qeesee he zaitee tigettido kattaappe baggaa ekkidi, ixaana ubbaarakka hassayissiyaabaa oottidi taman GODAASSI xuuggo. </div><ul class='tnav'>
<li><a href='index.htm'>Wogaabaa</a></li>
<li><a href='LEV01.htm'>&lt;</a></li>
<li><a href='LEV.htm'>2</a></li>
<li><a href='LEV03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
