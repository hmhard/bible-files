<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Sameela Maxaafaa Naa77anttuwaa 23</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Sameela Maxaafaa Naa77anttuwaa</a></li>
<li><a href='2SA22.htm'>&lt;</a></li>
<li><a href='2SA.htm'>23</a></li>
<li><a href='2SA24.htm'>&gt;</a></li>
</ul>
<div class="main">
 
<div class='chapterlabel' id="V0"> 23</div><div class='s'>Daawiti Wurssettan Haasayido Qaalata </div><div class='p'> <span class="verse" id="V1">1&#160;</span>Hageeti Daawiti wurssettan haasayido qaalata. </div><div class='b'> &#160; </div><div class='q'>Isseya na7ai Daawiti haasayees; </div><div class='q2'>Xoossai xoqqu xoqqu oottidoogee, </div><div class='q'>Yaaqooba Xoossai tiyidi kawoyidoogee, </div><div class='q2'>Israa7eelan lo77o mazamuriyaa kessidaagee hagaadan yaagees; </div><div class='b'> &#160; </div><div class='q'> <span class="verse" id="V2">2&#160;</span>“GODAA Ayyaanai ta baggaara haasayees; </div><div class='q2'>a qaalai ta inxxarssan de7ees. </div><div class='q'> <span class="verse" id="V3">3&#160;</span>Israa7eela Xoossai haasayiis; </div><div class='q2'>Israa7eela Zaallai tana hagaadan yaagiis; </div><div class='q'>‘Xillotettan deriyaa haariya kawoi, </div><div class='q2'>Xoossaassi yayyiiddi kawotiya kawoi </div><div class='q'> <span class="verse" id="V4">4&#160;</span>shaari bainna guuran doliya xalqqiyaa poo7uwaa mala. </div><div class='q'>He urai irai bukki simmin, </div><div class='q2'>biittaappe maataa mokissiya booqalssaa mala’ yaagiis. </div><div class='b'> &#160; </div><div class='q'> <span class="verse" id="V5">5&#160;</span>“Tumu ta keettaa asai Xoossaa sinttan suure. </div><div class='q'>I tanaara merinaa maachchaa maacettiis; </div><div class='q2'>ubbabaikka ha maachchaa giddon giigidinne minnidi uttiis. </div><div class='q'>Xoossai taayyo xoonuwaa immana; </div><div class='q2'>qassi taani amottidobaa ubbaa i tumuppe polana. </div><div class='q'> <span class="verse" id="V6">6&#160;</span>SHin iita asati ubbai </div><div class='q'>kushen shiishshanau hanenna agunttatudan </div><div class='q2'>wora olettana. </div><div class='q'> <span class="verse" id="V7">7&#160;</span>Agunttata bochchiya ooninne </div><div class='q2'>birataa woikko toora toomaa ba kushiyan oiqqanau koshshees. </div><div class='q'>He agunttati bantta de7iyo sohuwan eexxana” </div><div class='m'>yaagiis. </div><div class='s'>Daawita Asata Minota </div><div class='r'>(Hanidabaa Odiya Koiro Maxaafaa 11:10-41) </div><div class='p'> <span class="verse" id="V8">8&#160;</span>Daawita asatu minotu sunttai hagaappe kaallidi xaafettiis. Etappe heezzati keehippe erettidaageeta. Heezzatuppe koiroi Taahikimoonappe yiida Yooshebi-Baashebeeta geetettees; i issitoo olan ba tooran hosppun xeetu asaa woriis. </div><div class='p'> <span class="verse" id="V9">9&#160;</span>Heezzu mino asatu giddon a kaallidi de7iyaagee Ahoohiyaa Doodo na7aa El77aazara. Issi gallassi inne Daawiti olau shiiqida Pilisxxeemata naassidosona; hegaappe guyyiyan, Israa7eela asai guyye simmiis.  <span class="verse" id="V10">10&#160;</span>SHin i ba sohuwan minni eqqidi, a kushee xalalidi, bisuwaara oiqettana gakkanaashin, Pilisxxeema asata shociis. He gallassi GODAI gita xoonuwaa immiis. Olai eqqin, olanchchati El77aazarakko simmidi yiidosona; shin eti haiqqida Pilisxxeematuppe olaa maayuwaa qaaridosonappe attin, harabaa oottibookkona. </div><div class='p'> <span class="verse" id="V11">11&#160;</span>Appe kaalliyaagee qassi Haaraarappe yiida Age na7aa SHamma. Issi gallassi Pilisxxeema asati misirai kumi uttido shooqan shiiqidosona; shiiqin Israa7eela asati eta sinttaappe baqatidosona.  <span class="verse" id="V12">12&#160;</span>SHin SHammi shooqau giddo baazzan murttidi eqqidi olettiis. Pilisxxeema asata shocidi dippiyiis. Hegan GODAI wolqqaama xoonuwaa immiis. </div><div class='p'> <span class="verse" id="V13">13&#160;</span>Katta cahan hasttamu mino asatuppe heezzati Daawitakko Adulaama katamaa matan de7iya gonggoluwaa biidosona. He wode Pilisxxeema olanchchati Rafaima Wombban shiiqi uttidosona.  <span class="verse" id="V14">14&#160;</span>He wode Daawiti qatuwaa giddon de7ees; Pilisxxeema olanchchatu citai qassi Beetaliheemen de7ees.  <span class="verse" id="V15">15&#160;</span>Daawiti haattaa uyanau amottidi, “Beetaliheeme katamaa penggiyaa lanqqen de7iya pultto haattaappe tana ooni ushshanddeeshsha!” yaagiis.  <span class="verse" id="V16">16&#160;</span>Yaagin heezzu mino asati Pilisxxeema olanchchatu moottaa kanttidi, Beetaliheeme katamaa penggen de7iya pulttuwaappe haattaa duuqqidi Daawitayyo ehiidosona. SHin i uyennan ixxiis; ixxidi, GODAA sinttan tigidi,  <span class="verse" id="V17">17&#160;</span>“Abeet GODAU, hagaa uyanaagee taappe haakko! Ha haattai bantta shemppuwaa shenehoo giidi xalidi biida asatu suuttaa gidennee?” yaagidi uyennan ixxiis. </div><div class='p'>Ha heezzu mino asati hagaa oottidosona. </div><div class='p'> <span class="verse" id="V18">18&#160;</span>Xaruuyi na7aa Yoo7aaba ishai Abishaayi hasttamatuyyo halaqa; i heezzu xeetu asata ba tooran olidi woriis; yaatidi ikka hara heezzatudan erettiis.  <span class="verse" id="V19">19&#160;</span>I hasttamatuppe aadhdhidi bonchchettida asa; i etayyo halaqa gidiis. Gidikkonne, i he heezzatu qoodan de7enna. </div><div class='p'> <span class="verse" id="V20">20&#160;</span>Qassi Qabxxi7eelappe yiida Yoodaahe na7ai Banaayikka mino asa. I mino oosota oottiis. I naa77u erettida Moo7aaba asata woriis. Qassi shachchai dariyo issi gallassi ollaa duge gelidi, gaammuwaa woriis.  <span class="verse" id="V21">21&#160;</span>Qassi Gibxxe bitaniyaa issi pomppollaa woriis; Gibxxe bitanee tooraa oiqqiis; shin i dullaa oiqqidi a bolli biis; biidi a kushiyaappe tooraa dafi ekkidi, a tooran a woriis.  <span class="verse" id="V22">22&#160;</span>Yoodaahe na7ai Banaayi hageeta oottiis. A sunttaikka he heezzatuugaadan erettiis.  <span class="verse" id="V23">23&#160;</span>I hasttamatu giddon daro bonchchettis; shin i heezzatu qoodan de7enna. Daawiti a bana naagiya olanchchatussi halaqa kessiis. </div><div class='p'> <span class="verse" id="V24">24&#160;</span>He hasttamatu giddon de7iyaageeti: Yoo7aaba ishaa Asaaheela, Beetaliheemeppe yiida Doodo na7aa Elihanaana,  <span class="verse" id="V25">25&#160;</span>Haroodappe yiida SHammanne Eliiqa,  <span class="verse" id="V26">26&#160;</span>Palxxa yara gidiya Heleexa, Taqo7appe yiida Iqqeesha na7aa Ira,  <span class="verse" id="V27">27&#160;</span>Anatootappe yiida Abi7eezera, Huushappe yiida Mabunaaya,  <span class="verse" id="V28">28&#160;</span>Ahooha yara gidiya Xalmmoona,  <span class="verse" id="V29">29&#160;</span>Naxoofappe yiida Maahiraayanne Ba7aana na7aa Heleeba, Biniyaama biittaappe, Gib77appe yiida Ribaaya na7aa Ittaaya,  <span class="verse" id="V30">30&#160;</span>Pir77aatoonappe yiida Banaaya, Ga7aasha Zanggaaraa matappe yiida Hiddaaya,  <span class="verse" id="V31">31&#160;</span>Aarabappe yiida Abi7albboona, Baahiruumappe yiida Azimaaweeta,  <span class="verse" id="V32">32&#160;</span>SHa7albboonappe yiida Eliyaahiba, Yaasheena naata, Yonaataana,  <span class="verse" id="V33">33&#160;</span>Haaraarappe yiida SHamma, Haaraarappe yiida SHaraara na7aa Ahi7aama,  <span class="verse" id="V34">34&#160;</span>Maa7ikappe yiida Ahasabaaya na7aa Elifeleexa, Giiloppe yiida Akixoofeela na7aa Elii7aama,  <span class="verse" id="V35">35&#160;</span>Qarmmeloosappe yiida Hexira, Araba katamaappe yiida Pa7araaya,  <span class="verse" id="V36">36&#160;</span>Xooba katamaappe yiida Naataana na7aa Yigi7aala, Gaadappe yiida Baana,  <span class="verse" id="V37">37&#160;</span>Amoonappe yiida Xeleqa, Xaruuyi na7aa Yoo7aaba ola miishshaa tookkiya Ba7erootappe yiida Naahiraaya,  <span class="verse" id="V38">38&#160;</span>Yatira yara gidiya Ira, Yatira yara gidiya Gaareebanne  <span class="verse" id="V39">39&#160;</span>Hiitiyaa Ooriyoona. Eti muleera hasttamanne laappuna. </div><ul class='tnav'>
<li><a href='index.htm'>Sameela Maxaafaa Naa77anttuwaa</a></li>
<li><a href='2SA22.htm'>&lt;</a></li>
<li><a href='2SA.htm'>23</a></li>
<li><a href='2SA24.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
