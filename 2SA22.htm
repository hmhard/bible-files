<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Sameela Maxaafaa Naa77anttuwaa 22</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Sameela Maxaafaa Naa77anttuwaa</a></li>
<li><a href='2SA21.htm'>&lt;</a></li>
<li><a href='2SA.htm'>22</a></li>
<li><a href='2SA23.htm'>&gt;</a></li>
</ul>
<div class="main">
 
<div class='chapterlabel' id="V0"> 22</div><div class='s'>Daawiti Xoonidi Simmiiddi Yexxido Mazamuriyaa </div><div class='r'>(Mazamure Maxaafaa 18) </div><div class='p'> <span class="verse" id="V1">1&#160;</span>GODAI a morkketu ubbaa kushiyaappenne Saa7oola kushiyaappe ashshido gallassi Daawiti GODAASSI ha yettaa yexxiis. </div><div class='b'> &#160; </div><div class='q'> <span class="verse" id="V2">2&#160;</span>“GODAI tau wogga zaallaa; </div><div class='q'>taani olaappe naagettiyo miixaa; </div><div class='q2'>i tana ashshiyaagaa. </div><div class='q'> <span class="verse" id="V3">3&#160;</span>Ta Xoossai taani akko baqatiyo ta wogga zaallaa. </div><div class='q'>I ta gonddalliyaa; </div><div class='q2'>i tana ashshiya wolqqaamaa. </div><div class='q'>I taani qosetta attiyo soho; </div><div class='q2'>i tana makkalanchcha asatuppe ashshees. </div><div class='q'> <span class="verse" id="V4">4&#160;</span>Galatai bessiyo GODAA taani xeesais; </div><div class='q2'>i ta morkketuppe tana ashshees. </div><div class='b'> &#160; </div><div class='q'> <span class="verse" id="V5">5&#160;</span>“Haiquwaa beetai ta heeran sirimettees; </div><div class='q2'>bashshai di7odan tana muukkiis. </div><div class='q'> <span class="verse" id="V6">6&#160;</span>Duufuwaa wodoroi tana qachchana hanees; </div><div class='q2'>haiqoi piredan tana oiqqiis. </div><div class='q'> <span class="verse" id="V7">7&#160;</span>Tana metoi iissin GODAA xeesaas; </div><div class='q2'>‘Tana maadda’ gaada ta Xoossaayyo waassaas. </div><div class='q'>I ba Beeta Maqidasiyan ta cenggurssaa siyiis; </div><div class='q2'>taani waassido waasoi a haittan wodhdhiis. </div><div class='b'> &#160; </div><div class='q'> <span class="verse" id="V8">8&#160;</span>“Wodhdhin Xoossai hanqqettido gishshau, </div><div class='q'>biittai yaaqiyaaqidi qaaxxiis; </div><div class='q2'>deretu xaphoi gajigajidi kokkoriis. </div><div class='q'> <span class="verse" id="V9">9&#160;</span>A siiriyaappe hanqquwaa cuwai cuwattiis; </div><div class='q2'>a doonaappe miya tamaa lacoinne xuuggiya bonqqoi kiyiis. </div><div class='q'> <span class="verse" id="V10">10&#160;</span>Saluwaa i phalqqidi, </div><div class='q2'>duge wodhdhiis. </div><div class='q'>He wode a gediyaappe garssaara sikkida shaarai de7ees. </div><div class='q'> <span class="verse" id="V11">11&#160;</span>Qefiyaara de7iya kiitanchchatun, kiruubetun uttidi paalliis; </div><div class='q2'>carkkuwaa qefiyaa bollan beettiis. </div><div class='q'> <span class="verse" id="V12">12&#160;</span>Bana xuman kammiis; </div><div class='q2'>a dunkkaanee iraara sikkida shaaraa. </div><div class='q'> <span class="verse" id="V13">13&#160;</span>A sinttan de7iya gita poo7uwaappe </div><div class='q2'>tamaa lacoi kiyiis. </div><div class='b'> &#160; </div><div class='q'> <span class="verse" id="V14">14&#160;</span>“Qassi GODAI dadaadan </div><div class='q2'>saluwaappe guummiis. </div><div class='q'>Ubbaappe Xoqqiya Xoossai ba cenggurssaa sissiis. </div><div class='q'> <span class="verse" id="V15">15&#160;</span>Ba wonddafiyaa zubbiyaa yeddidi, </div><div class='q2'>ba morkketa laaliis. </div><div class='q'>Wolqqanttaa poo7uwaa kiittidi, </div><div class='q2'>eta yedettiis. </div><div class='q'> <span class="verse" id="V16">16&#160;</span>GODAI seerido wodenne </div><div class='q'>hanqqettidi peenuqido wode, </div><div class='q2'>abbaa haattai zin77ido biittai beettiis. </div><div class='q'>Qassi sa7aa baasoikka qoncciis. </div><div class='b'> &#160; </div><div class='q'> <span class="verse" id="V17">17&#160;</span>“GODAI bollappe kushiyaa duge yeddidi, tana oiqqiis; </div><div class='q2'>ciimma haattaappe tana kessiis. </div><div class='q'> <span class="verse" id="V18">18&#160;</span>I tana ta wolqqaama morkkiyaappenne </div><div class='q'>tana ixxiyaageetuppe ashshiis; </div><div class='q2'>aissi giikko, eti taayyo keehi daro wolqqaama. </div><div class='q'> <span class="verse" id="V19">19&#160;</span>Ta waayiyaa gallassi </div><div class='q'>eti ta bolli denddidosona; </div><div class='q2'>shin GODAI tana zemppissiyaagaa. </div><div class='q'> <span class="verse" id="V20">20&#160;</span>I tana aaho sohuwaa kessiis; </div><div class='q2'>tanan ufaittido gishshau, tana ashshiis. </div><div class='b'> &#160; </div><div class='q'> <span class="verse" id="V21">21&#160;</span>“Ta xillotettaadan GODAI tau qanxxiis; </div><div class='q'>ta kushiyaa geeshshatettaadan i tau zaariis. </div><div class='q'> <span class="verse" id="V22">22&#160;</span>Taani GODAA ogiyaa kaallaas; </div><div class='q2'>taani ta Xoossaa aggada wora babeikke. </div><div class='q'> <span class="verse" id="V23">23&#160;</span>Taani a higgiyaa ubbaa naagaas; </div><div class='q2'>a wogaa poliyoogaa aggabeikke. </div><div class='q'> <span class="verse" id="V24">24&#160;</span>Taani a sinttan suure de7aas; </div><div class='q2'>taani tana nagarappe naagaas. </div><div class='q'> <span class="verse" id="V25">25&#160;</span>Hegaa gishshau, GODAI tau </div><div class='q2'>ta xillotettaadaaninne ta geeshshatettaadan zaariis. </div><div class='b'> &#160; </div><div class='q'> <span class="verse" id="V26">26&#160;</span>“Abeet GODAU, ammanettiyaageetuyyo neeni ammanettiyaagaa; </div><div class='q2'>suuretuyyo neenikka suure. </div><div class='q'> <span class="verse" id="V27">27&#160;</span>Geeshshatuyyo neenikka geeshsha; </div><div class='q2'>shin geellatuyyo neeni cincca. </div><div class='q'> <span class="verse" id="V28">28&#160;</span>Banttana ziqqissiyaageeta ashshaasa; </div><div class='q2'>shin banttana xoqqissiyaageeta ziqqissanau neeni eta xeellaasa. </div><div class='q'> <span class="verse" id="V29">29&#160;</span>Abeet GODAU, ta xomppee nena; </div><div class='q2'>GODAI poo7issin, ta xumai kichchees. </div><div class='q'> <span class="verse" id="V30">30&#160;</span>Ne maaduwan taani ta morkke olanchchatu bolli woraajjais; </div><div class='q2'>ta Xoossan taani eta miixaa xeeraara guppa aadhdhais. </div><div class='b'> &#160; </div><div class='q'> <span class="verse" id="V31">31&#160;</span>“Xoossaa ogee suure. </div><div class='q'>GODAA qaalai ammanettiyaagaa. </div><div class='q2'>Akko baqatiya ubbatussi i gonddalle. </div><div class='q'> <span class="verse" id="V32">32&#160;</span>GODAAPPE attin, hara xoossi baawa; </div><div class='q'>nu Xoossaappe attin, </div><div class='q2'>hara wogga zaalli baawa. </div><div class='q'> <span class="verse" id="V33">33&#160;</span>Taayyo wolqqaa immiyaageenne </div><div class='q'>ta ogiyaa saro oottiyaagee </div><div class='q2'>Xoossaattennee. </div><div class='q'> <span class="verse" id="V34">34&#160;</span>I ta gediyaa </div><div class='q2'>genessaa gediyaadan minttees. </div><div class='q'>Tana xoqqa sohotun sarotettan wottees. </div><div class='q'> <span class="verse" id="V35">35&#160;</span>I ta kushiyaa olaa meezeyees; </div><div class='q'>hegaa gishshau, taani ta qesiyan </div><div class='q2'>nahaasiyaa giyo birataa wonddafiyaa dafada dukkais. </div><div class='b'> &#160; </div><div class='q'> <span class="verse" id="V36">36&#160;</span>“Tana ashshiya ne gonddalliyaa </div><div class='q'>neeni taayyo immadasa; </div><div class='q2'>ne lo77o ohettai tana gitayees. </div><div class='q'> <span class="verse" id="V37">37&#160;</span>Taani hemettiyoosaa aassaasa; </div><div class='q2'>hegaa gishshau, ta tohoi harchchibeenna. </div><div class='q'> <span class="verse" id="V38">38&#160;</span>Ta morkketa taani yedettada mentterettaas; </div><div class='q'>taani eta xaissennan de7aidda guyye simmabeikke. </div><div class='q'> <span class="verse" id="V39">39&#160;</span>Taani eta naa77antto denddennaadan shocaas; </div><div class='q2'>eti ta tohuwan wullidosona. </div><div class='q'> <span class="verse" id="V40">40&#160;</span>Olau tana wolqqaa gixissadasa; </div><div class='q2'>tanaara gaaddetiyaageeta taayyo gulbbatissadasa. </div><div class='q'> <span class="verse" id="V41">41&#160;</span>Ta morkketa ta sinttappe guyye baqatissadasa; </div><div class='q2'>tana ixxiyaageeta taani xaissaas. </div><div class='q'> <span class="verse" id="V42">42&#160;</span>Banttana maaddiyaabaa koyidosona; </div><div class='q2'>shin ooninne eta ashshibeenna. </div><div class='q'>GODAAKKA eti xeesidosona; </div><div class='q2'>shin i etau koyibeenna. </div><div class='q'> <span class="verse" id="V43">43&#160;</span>Taani eta baanadan liiqissaas; </div><div class='q2'>ogiyan de7iya urqqaadankka eta dirxxerettada yedhdhaas. </div><div class='b'> &#160; </div><div class='q'> <span class="verse" id="V44">44&#160;</span>“Ta asaa makkalaappe tana ashshadasa. </div><div class='q'>Kawotettatu bolli sunttada, tana naagadasa; </div><div class='q2'>taani erenna asai tau haarettiis. </div><div class='q'> <span class="verse" id="V45">45&#160;</span>Allaga dere asaikka ta sinttan lahottees. </div><div class='q'>Eti ta woriyaa siyidi, </div><div class='q2'>tau azazettoosona. </div><div class='q'> <span class="verse" id="V46">46&#160;</span>Eti wozanaa kahaa bayoosona. </div><div class='q2'>Bantta naagettiyo miixaappe kokkoriiddi yoosona. </div><div class='b'> &#160; </div><div class='q'> <span class="verse" id="V47">47&#160;</span>“GODAI de7ees! Xoossai, </div><div class='q2'>ta wogga zaallai galatetto. </div><div class='q'>Xoossai, tana ashshiya zaallai, </div><div class='q2'>xoqqu xoqqu go. </div><div class='q'> <span class="verse" id="V48">48&#160;</span>I ta haluwaa kessiya Xoossaa; </div><div class='q2'>kawotettata taappe garssaara wottiyaagaa. </div><div class='q'> <span class="verse" id="V49">49&#160;</span>Ta morkketuppe tana kessi ekkiyaagaa. </div><div class='q'>Abeet GODAU, neeni tanaara gaaddetiyaageetu bollan </div><div class='q2'>tana xoqqu xoqqu oottaasa. </div><div class='q'>Makkalanchcha asatuppe neeni tana ashshaasa. </div><div class='q'> <span class="verse" id="V50">50&#160;</span>Hegaa gishshau, taani </div><div class='q'>nena kawotettatu giddon galatana; </div><div class='q2'>taani ne sunttaakka sabbana. </div><div class='b'> &#160; </div><div class='q'> <span class="verse" id="V51">51&#160;</span>“Xoossai ba kawuwaassi </div><div class='q2'>xoonuwaa bollan xoonuwaa immees. </div><div class='q'>Ba tiyidoogaassi, Daawitassinne a zerettaassi, </div><div class='q2'>aggenna siiquwaa merinau bessees” </div><div class='m'>yaagidi yexxiis. </div><ul class='tnav'>
<li><a href='index.htm'>Sameela Maxaafaa Naa77anttuwaa</a></li>
<li><a href='2SA21.htm'>&lt;</a></li>
<li><a href='2SA.htm'>22</a></li>
<li><a href='2SA23.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
