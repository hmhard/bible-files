<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Qolasiyaasa 3</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Qolasiyaasa</a></li>
<li><a href='COL02.htm'>&lt;</a></li>
<li><a href='COL.htm'>3</a></li>
<li><a href='COL04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='p'> <span class="verse" id="V1">1&#160;</span>Simmi intte Kiristtoosaara haiquwaappe denddidobaa gidikko, Xoossaappe ushachcha baggaara uttida Kiristtoosi de7iyoosan saluwan de7iyaagaa mintti koyite.  <span class="verse" id="V2">2&#160;</span>Saluwan de7iyaagaa intte qoppanaappe attin, sa7an de7iyaagaa qoppoppite.  <span class="verse" id="V3">3&#160;</span>Aissi giikko, intte haiqqideta; qassi intte de7oi Xoossan Kiristtoosaara geemmiis.  <span class="verse" id="V4">4&#160;</span>Intteyyo de7o gidida Kiristtoosi qoncciyo wode, he wode inttekka aara bonchchuwan qonccana. </div><div class='s'>Gal77anne Ooratta De7uwaa </div><div class='p'> <span class="verse" id="V5">5&#160;</span>Hegaa gishshau, inttenan de7iya ha sa7aa amota worite; hegeetikka shaaramuxiyoogaa, tunatettaa, shaaramuxanau koyiyoogaa, iita amuwaa, miishsha amottiyoogaa. Miishsha amottiyoogee eeqau goinniyoogaappe dummatenna.  <span class="verse" id="V6">6&#160;</span>Hageetu gaasuwan, Xoossai azazettenna asata hanqqettana.  <span class="verse" id="V7">7&#160;</span>Kase intte ha iita qofatun de7iyo wode etan haarettideta. </div><div class='p'> <span class="verse" id="V8">8&#160;</span>SHin ha77i intte qassi hanqquwaa, yiilluwaa, ixuwaa, intte doonaappe kiyiya cashshaanne yeellayiya haasayaa hageeta ubbaa intteppe xaissite.  <span class="verse" id="V9">9&#160;</span>Issoi issuwau worddotoppite; aissi giikko, ceega meretaa a oosuwaara intteppe xaissirggidi,  <span class="verse" id="V10">10&#160;</span>Xoossai, a medhdhidaagee, bana milatissanaunne baayyo de7iya eratetta ubbaa immanau, ubba wode ooraxissiyo ooratta meretaa maayideta.  <span class="verse" id="V11">11&#160;</span>Ha ooratta meretan, Giriike asa woi Aihuda asa, qaxxarettidaagaa woi qaxxarettibeennaagaa, ammanoi bainnaageetanne ainne tamaaribeennaagaa, aille woi goqa giidi shaakkiyoobi baawa; Kiristtoosi ubbabaa; i ubbankka de7ees. </div><div class='p'> <span class="verse" id="V12">12&#160;</span>Hegaa gishshau, Xoossai dooridoogeetudan, geeshshanne siiqidoogeeta gididi, maarotettaa, qaretaa, kehatettaa, intte huuphiyaa kaushshiyoogaa, ashkketettaanne danddayaa maayite.  <span class="verse" id="V13">13&#160;</span>Issoi issuwaabaa danddayite; ooninne ba laggiyaa bolli hanqqettidobai de7ikko, issoi issuwau atto yaago. Kiristtoosi intteyyo atto giidoogaadan, inttekka atto giite.  <span class="verse" id="V14">14&#160;</span>Hegaa ubbaa bolli, ubbabaa issippe shiishshi qachchiya siiquwaa maayite.  <span class="verse" id="V15">15&#160;</span>Kiristtoosi immiyo sarotettai inttena haaro; aissi giikko, Xoossai inttena issi asa oottidi, he sarotettau xeesiis. Xoossaa galatite. </div><div class='p'> <span class="verse" id="V16">16&#160;</span>Kiristtoosa qaalai intte wozanan kumidi de7o; intteyyo de7iya aadhdhida eratetta ubban issoi issuwaa tamaarissitenne zorite; intte wozanan Xoossaa galatiiddi, xalotiyaanne mazamuriyaa, Xoossaa sunttaa xoqqu oottiya yettaa yexxite.  <span class="verse" id="V17">17&#160;</span>Intte ai haasayiyaabaa woi ai oottiyaabaa gidikkokka, Aawaa Xoossaa Yesuusa baggaara galatiiddi, oottiyoobaa ubbaa Godaa Yesuusa sunttan oottite. </div><div class='s'>So Asaa Giddon Ammaniya Asi Aggennan Oottanau Bessiya Oosota </div><div class='p'> <span class="verse" id="V18">18&#160;</span>Maccaasatoo, ammaniya asau bessiyaagaadan, intte azinatuyyo haarettite. </div><div class='p'> <span class="verse" id="V19">19&#160;</span>Attumaasatoo, intte maccaasaa siiqite; etaara woppu giidi de7ite. </div><div class='p'> <span class="verse" id="V20">20&#160;</span>Naatoo, inttena yelidaageetuyyo ubbaban azazettite. Aissi giikko, intte etau azazettiyoogee Xoossaa daro ufaissees. </div><div class='p'> <span class="verse" id="V21">21&#160;</span>Aawatoo, intte naati wozanaa bayenna mala, eta yiilloyoppite. </div><div class='p'> <span class="verse" id="V22">22&#160;</span>Ailletoo, sa7an intteyyo goda gidiyaageetuyyo ubbaban azazettite; Godau yayyidi, suure wozanan oottiteppe attin, asa ufaissanaunne asi be7o giyoogan azazettiyaageeta gidoppite.  <span class="verse" id="V23">23&#160;</span>Intte oottiyo ooso ubbaa asau gidennan Godau oottiyoogaadan, wozanappe oottite.  <span class="verse" id="V24">24&#160;</span>Godaa Kiristtoosayyo intte oottiyo gishshau, i baageetuyyo immanau giigissi wottidoogaa intte laattanaagaa akeekite.  <span class="verse" id="V25">25&#160;</span>Balabaa oottida urai ooninne, ba oottido balaadan woituwaa ekkana; aissi giikko, Xoossai pirddiiddi, oonanne maaddenna. </div><ul class='tnav'>
<li><a href='index.htm'>Qolasiyaasa</a></li>
<li><a href='COL02.htm'>&lt;</a></li>
<li><a href='COL.htm'>3</a></li>
<li><a href='COL04.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
