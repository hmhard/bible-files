<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Koiro Ximootiyoosa 2</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Koiro Ximootiyoosa</a></li>
<li><a href='1TI01.htm'>&lt;</a></li>
<li><a href='1TI.htm'>2</a></li>
<li><a href='1TI03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Woosa Keettaa Woosaa </div><div class='p'> <span class="verse" id="V1">1-2&#160;</span>Nuuni Xoossaa milatiyoogan, geeshshatetta ubban, sarotettaaninne ashkketettan de7ana mala, asa ubbau, kawotuyyoonne sunttatettai de7iyo ubbatuyyo, Xoossaa oichchanau, woossanau, gaannatanaunne galatanau bessiyoogaa ubbabaappe kasetada taani nena erissais.  <span class="verse" id="V2">3-4&#160;</span>Asai ubbai attanaadaaninne tumatettaa eranaadan koyiya nuna ashshiya Xoossaa sinttan hagee lo77iyaabaanne ufaissiyaabaa.  <span class="verse" id="V5">5&#160;</span>Aissi giikko, issi Xoossai de7ees; Xoossaappenne asaappe gidduwan gididi gaannatiya issoi de7ees. Hegeekka Kiristtoos Yesuusa giyo asa.  <span class="verse" id="V6">6&#160;</span>I asaa ubbaa wozanau bana ubbau immiis. Xoossai ba wodiyan asa ubbaa wozanau koyiyoogaa bessiya markkai hagaa.  <span class="verse" id="V7">7&#160;</span>Taani Xoossaa qaalaa yootiyaagaa, Yesuusi kiittidoogaanne qassi ammanuwaaninne tumatettan Aihuda gidenna asaa tamaarissiyaagaa gidada sunttettidoogee hegaassa. Taani worddotikke; tumaa haasayais. </div><div class='p'> <span class="verse" id="V8">8&#160;</span>Hegaa gishshau, ubbasan de7iya attumaasai hanqqoinne palami bainnan, ba geeshsha kushiyaa pude denttidi, Xoossaa woossanaadan, taani koyais. </div><div class='p'> <span class="verse" id="V9">9-10&#160;</span>Hegaadan qassi maccaasaikka bessiya maayuwaa kiphataaninne banttana shiishshi ekkiyoogan maayona. Xoossau yayyais giya maccaasau bessiyoogaadan, lo77obaa oottiyoogaanappe attin, huuphiyaa shurubbaa daddiyoogan, worqqan woikko inqquwan, woikko daro al77o afalan banttana alleeqissoppona. </div><div class='p'> <span class="verse" id="V11">11&#160;</span>Maccaasai ubbaban haarettidi, co77u giidi tamaaro.  <span class="verse" id="V12">12&#160;</span>Taani maccaasai co77u giidi de7ona gaisippe attin, attumaasaa tamaarissona woikko eta bolli aawatona giikke.  <span class="verse" id="V13">13&#160;</span>Aissi giikko, Addaamee koiro merettiis; Hewaana guyyeppe merettaasu.  <span class="verse" id="V14">14&#160;</span>Hewaana cimettada Xoossaa higgiyaa menttaasuppe attin, Addaamee cimettibeenna.  <span class="verse" id="V15">15&#160;</span>SHin maccaasai ammanuwan, siiquwan, geeshshatettaaninne banttana kiphatiyoogan de7ikko, naata yeliyoogan attana. </div><ul class='tnav'>
<li><a href='index.htm'>Koiro Ximootiyoosa</a></li>
<li><a href='1TI01.htm'>&lt;</a></li>
<li><a href='1TI.htm'>2</a></li>
<li><a href='1TI03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
