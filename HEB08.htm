<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Ibraawe 8</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Ibraawe</a></li>
<li><a href='HEB07.htm'>&lt;</a></li>
<li><a href='HEB.htm'>8</a></li>
<li><a href='HEB09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>Yesuusi Ooratta Maachchaa Qeese Ubbatu Halaqaa </div><div class='p'> <span class="verse" id="V1">1&#160;</span>Nuuni haasayiyo gitabai hagaa; saluwan Ubbaappe Bolla Xoossai uttiyo kawotaa araataappe ushachcha baggaara uttida qeese ubbatu halaqai, hagaa malai nuuyyo de7ees.  <span class="verse" id="V2">2&#160;</span>Geeshsha Sohuwaaninne tumu Dunkkaaniyan i oottees; he Dunkkaanee asi essidoogaa gidennan, Xoossai essidoogaa. </div><div class='p'> <span class="verse" id="V3">3&#160;</span>Qeese ubbatu halaqa ubbai imuwaanne yarshshuwaa Xoossau immanau sunttettido gishshau, ha qeese ubbatu halaqaayyookka yarshshanau issibai de7anau koshshees.  <span class="verse" id="V4">4&#160;</span>Simmi sa7an i de7iyaabaa gidikko, mulekka qeese gidenna; aissi giikko, higgee azaziyoogaadan, imuwaa immiya qeeseti de7oosona.  <span class="verse" id="V5">5&#160;</span>Eti qeesetuugaadan oottiyo oosoi saluwan de7iya oosuwau tumu leemisonne eesho; aissi giikko, Muusee Dunkkaaniyaa essana hanishin, Xoossai a, “Akeeka; ubbabaakka taani nena deriyaa huuphiyan bessido leemisuwaa kaallada ootta” yaagiis.  <span class="verse" id="V6">6&#160;</span>SHin Yesuusi gaannatiyo maachchai kaseegaappe aadhdhiyoogaadankka, ayyo imettida oosoikka etaagaappe aadhdhees; aissi giikko, he maachchai Xoossai immana giido ubbaappe aadhdhiya oosuwan oosettiis. </div><div class='p'> <span class="verse" id="V7">7&#160;</span>Aissi giikko, koiro maachchan bali bainnabaa gidiyaakko, naa77antto maachchaa koshshenna.  <span class="verse" id="V8">8&#160;</span>SHin eta boriiddi, Godai hagaadan yaagees; </div><div class='q'>“Taani Israa7eela asaaranne Yihudaa asaara </div><div class='q2'>ooratta maachchaa maacettiyo gallassati yaana. </div><div class='q'> <span class="verse" id="V9">9&#160;</span>He maachchai taani Gibxxe biittaappe </div><div class='q'>eta aawatu kushiyaa oiqqada, goochcha kessido wode, </div><div class='q2'>etaara maacettido maachchaa mala gidenna. </div><div class='q'>Eti ta maachchan ammanettibeenna gishshau, </div><div class='q2'>taanikka eta yegga bayaas. </div><div class='q'>Taani, Godai, hagaa odais. </div><div class='q'> <span class="verse" id="V10">10&#160;</span>Aissi giikko, he gallassatuppe guyyiyan, </div><div class='q2'>taani Israa7eela asaara maacettana maachchai hagaa: </div><div class='q'>Taani ta higgiyaa eta qofan wottana; </div><div class='q2'>qassi eta wozanankka xaafana. </div><div class='q'>Taani eta Xoossaa gidana; etikka ta asa gidana. </div><div class='q'> <span class="verse" id="V11">11&#160;</span>Etappe ooninne ba shooruwaa </div><div class='q'>woi ba ishaa, </div><div class='q2'>‘Godaa era’ yaagidi tamaarissenna. </div><div class='q'>Aissi giikko, eti guuttaappe </div><div class='q2'>gitaa gakkanaassi ubbai tana eroosona. </div><div class='q'> <span class="verse" id="V12">12&#160;</span>Taani eta naaquwaa maarana; </div><div class='q2'>eta nagaraakka naa77antto hassayikke” </div><div class='m'>yaagees.  <span class="verse" id="V13">13&#160;</span>Xoossai ooratta maachchaa giidi haasayiyoogan koiroogaa ceegettiis; qassi ceeggiyaabainne wuriyaabai eesuwan xayana. </div><ul class='tnav'>
<li><a href='index.htm'>Ibraawe</a></li>
<li><a href='HEB07.htm'>&lt;</a></li>
<li><a href='HEB.htm'>8</a></li>
<li><a href='HEB09.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
