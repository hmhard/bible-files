<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Iyyooba Maxaafaa 35</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB34.htm'>&lt;</a></li>
<li><a href='JOB.htm'>35</a></li>
<li><a href='JOB36.htm'>&gt;</a></li>
</ul>
<div class="main">
 
<div class='chapterlabel' id="V0"> 35</div><div class='s'>Qassikka Eelihu Haasayees </div><div class='p'> <span class="verse" id="V1">1&#160;</span>Eelihu qassikka hagaadan yaagiis;  <span class="verse" id="V2">2&#160;</span>“Iyyoobaa, neeni, ‘Taani Xoossaa sinttan xillo’ giyoogee likkee?  <span class="verse" id="V3">3&#160;</span>Qassi, ‘Taani nagaraa oottikko, nena ai qohiyaanaa? Nagaraa oottennan aggikko, taani go7ettiyoobi aibee?’ yaagada neeni Xoossaa oichchadasa.  <span class="verse" id="V4">4&#160;</span>Taani neeyyoonne nenaara de7iya ne laggetuyyo zaaruwaa haasayana. </div><div class='p'> <span class="verse" id="V5">5&#160;</span>“Xoqqu gaada salota xeella; neeppe bollaara de7iya shaaratakka ane akeekada be7a.  <span class="verse" id="V6">6&#160;</span>Neeni nagaraa oottikko, hegee Xoossaa ainne qohenna. Ne mooroi darikkokka, neeni Xoossaa ainne oottakka.  <span class="verse" id="V7">7&#160;</span>Xillo gidikko, ayyo neeni ai immuutee? Woikko ne kushiyaappe i ai ekkanee?  <span class="verse" id="V8">8&#160;</span>Neeni nagaraa oottikko, ne mala asaa qohaasa; qassi xillikkokka, asaa go77aasa. </div><div class='p'> <span class="verse" id="V9">9&#160;</span>“Huqqunnai darobare asai waassees; wolqqaamatu kushiyaappe kessi ekkanau alluwaa xeegees.  <span class="verse" id="V10">10-11&#160;</span>SHin ooninne, ‘Xoossai, tana Medhdhidaagee, qamman mazamuriyaa immidaagee, sa7aa do7atuppe aattidi, nuna tamaarissiyaageenne saluwaa kafotuppe aadhdhida eranchcha nuna oottiyaagee awan de7ii?’ yaagenna.  <span class="verse" id="V12">12&#160;</span>Iita asati waassoosona; shin Xoossai eta otoruwaa gaasuwan, etau allenna.  <span class="verse" id="V13">13&#160;</span>Hada waasuwaa Xoossai tumuppe siyenna; Ubbaa Danddayiya Xoossai hegaa ezggenna. </div><div class='p'> <span class="verse" id="V14">14&#160;</span>“Iyyoobaa, neeni, ‘Taani Xoossaa be7anau danddayikke; ta mootoi a sinttan de7ees; taani a naagais’ yaagaasa. Yaatin, neeyyo i zaaruwaa immanau, ne gaasoi ai keena guuxxanddeeshsha!  <span class="verse" id="V15">15&#160;</span>Xoossai asaa qaxxayennabaanne nagaraakka shenehoo giidi aggiigiyaabaa gaada qoppai?  <span class="verse" id="V16">16&#160;</span>Hegaa gidikko, neeni ne doonaa coo mela dooyaasa; dooyadakka eri bainna haasayaa darissaasa” yaagiis. </div><ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB34.htm'>&lt;</a></li>
<li><a href='JOB.htm'>35</a></li>
<li><a href='JOB36.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
