<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Luqaasa 13</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Luqaasa</a></li>
<li><a href='LUK12.htm'>&lt;</a></li>
<li><a href='LUK.htm'>13</a></li>
<li><a href='LUK14.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>Nagaraappe Simmenna Ubbai Xayana </div><div class='p'> <span class="verse" id="V1">1&#160;</span>Issi issi asai he wode yiidi, Galiila asatubaa Yesuusassi odiiddi, “PHilaaxoosi Galiila asata woridi, eta suuttaa eti yarshshiyoobaara walakkiis” yaagiis.  <span class="verse" id="V2">2&#160;</span>Yesuusi zaaridi, hagaadan yaagiis; “Ha Galiila asati haiqqido gishshau, yaatin inttessi hara Galiila asa ubbaappekka nagaranchcha milatiyoonaa?  <span class="verse" id="V3">3&#160;</span>CHii, eti gidennaagaa taani inttessi odais; shin intte nagaraappe simmennan ixxikko, intte ubbaikka hegaadan haiqqana.  <span class="verse" id="V4">4&#160;</span>Woikko Saliihoomen shuchchan keexxido adussa keettai eta bolli kunddidi, worido tammanne hosppun asati Yerusalaamen de7iya ubbaappe daro naaqqidaageeta inttessi milatiyoonaa?  <span class="verse" id="V5">5&#160;</span>CHii, eti naaqqibeennaagaa taani inttessi odais; nagaraappe simmennan ixxikko, intte ubbai hegaadan haiqqana” yaagiis. </div><div class='s'>Aifenna Balasee Leemisuwaa </div><div class='p'> <span class="verse" id="V6">6&#160;</span>Qassi Yesuusi ha leemisuwaa etassi odiis; “Hagee augee giikko, issi bitaniyaassi woiniyaa turaa giddon tokettida balasiyo giyo mittiyaa de7ausu. He bitanee mittiyaa aifidaakkonne giidi yin, aifee i bolli xayiis.  <span class="verse" id="V7">7&#160;</span>Woiniyaa turaa oottiyaagaa i, ‘Taani ha balaseeppe aife demmana yaagaidda, heezzu laitta gakkanaashinkka ya yaada ainne demmabeikke. He balasiyaa aissi gaden coo eqqa bayadee? Qanxxa ola’ yaagiis.  <span class="verse" id="V8">8&#160;</span>SHin woiniyaa turaa oottiyaagee zaaridi, ‘Godau, taani o bul77ada i xaphuwan oshaa yegganaashin, ha laittikka agga baya.  <span class="verse" id="V9">9&#160;</span>Laitti a aifikko lo77o; shin aifennan ixxikko qanxxettu’ giis” yaagiis. </div><div class='s'>Yesuusi Issi Quuna Mishiriyo Sambbatan Pattiis </div><div class='p'> <span class="verse" id="V10">10&#160;</span>Issi Sambbatan Yesuusi Aihuda woosa keettatuppe issuwan tamaarissees.  <span class="verse" id="V11">11&#160;</span>Tammanne hosppun laittaasappe doommada, i bolli iita ayyaanai de7iyaagee harggissin, sahettada de7iya issi mishiriyaa de7ausu. Quuna gididaara muleera sitti gaada eqqanau danddayabeikku.  <span class="verse" id="V12">12&#160;</span>Yesuusi o be7ido wode, “Maccaasee, ne harggiyaappe paxadasa” yaagiis.  <span class="verse" id="V13">13&#160;</span>Ba kushiyaa i bolli wottin, sohuwaara sitti ga eqqada Xoossaa galataasu. </div><div class='p'> <span class="verse" id="V14">14&#160;</span>SHin Aihuda woosa keettaa halaqai Yesuusi Sambbata gallassan harggiyaappe mishiriyo pattido gishshau hanqqettidi asaa, “Ooso oottiyo gallassati usuppuna; intte yiidi harggiyaappe paxanau bessiyoi he gallassatuunappe attin, Sambbataana gidenna” yaagiis. </div><div class='p'> <span class="verse" id="V15">15&#160;</span>Godai zaaridi, “Ha lo77o milatiya iita asatoo, intteppe issoinne Sambbatan booraa woi hariyaa gaaxaataappe birshshidi, haattaa ushshanau efeennee?  <span class="verse" id="V16">16&#160;</span>Hanna Abrahaama zariyaa tammanne hosppun laittaasappe Seexaanai qachchidoora qashuwaappe Sambbatan birshshettanau bessekkee?” yaagiis.  <span class="verse" id="V17">17&#160;</span>I immiyo zaaroi a morkketa yeellayiis; i oottido ooratta yoho ubban asai ubbai ufaittiis. </div><div class='s'>Sanaafici Giyo Mittee Zerettaa Leemisuwaa </div><div class='r'>(Maatiyoosa 13:31-32; Marqqoosa 4:30-32) </div><div class='p'> <span class="verse" id="V18">18&#160;</span>Yesuusi, “Xoossaa kawotettai ai milatii? I ai milatiyaakko, taani inttena waata bessoo?  <span class="verse" id="V19">19&#160;</span>Xoossaa kawotettai sanaafici giyo qii mittee aifiyo milatees. He mittee aifiyo asai ekkidi zeriis; zerin mokkidaara diccada gita mitta gidaasu; gidin kafoi i tashiyaa bolli baassi keexxiis” yaagiis. </div><div class='s'>Irshshuwaa Leemisuwaa </div><div class='r'>(Maatiyoosa 13:33) </div><div class='p'> <span class="verse" id="V20">20&#160;</span>Qassikka Yesuusi, “Xoossaa kawotettai ai milatiyaakko, taani inttena waatada bessoo?  <span class="verse" id="V21">21&#160;</span>Issi mishiriyaa heezzu kere xiilliyaa ekkada, munaqqido munaqai ubbai denddana gakkanaassi, aani tigido irshshuwaa milatees” yaagiis. </div><div class='s'>Un77o Penggiyaabaa </div><div class='r'>(Maatiyoosa 7:13-14,21-23) </div><div class='p'> <span class="verse" id="V22">22&#160;</span>Yerusalaame biiddi, gita katamaaninne qeeri kataman de7iya asaa tamaarissiiddi aadhdhees.  <span class="verse" id="V23">23&#160;</span>Aadhdhishin issi bitanee a, “Ta Godau neeni ashshanaageeti amaridaageetee?” yaagiis. </div><div class='p'>Yaagin Yesuusi eta,  <span class="verse" id="V24">24&#160;</span>“Taani intteyyo odais; daro asai gelanau koyana shin danddayenna gishshau, un77o penggiyaara gelanau olettite.  <span class="verse" id="V25">25&#160;</span>Keettaawai denddidi, ba keettaa gorddirggin, karen intte eqqidi, ‘Godau, godau, nuussi dooyarkkii’ yaagidi xeessaa doommiyo wode, i zaaridi, ‘Intte awappe yiyaakko, taani inttena erikke’ yaagana. </div><div class='p'> <span class="verse" id="V26">26&#160;</span>“He wode intte, ‘Nuuni nenaara miida; uyida; neeni nu biittan tamaarissadasa’ yaagana. </div><div class='p'> <span class="verse" id="V27">27&#160;</span>“Yaagin I qassi, ‘Taani inttessi odais; intte awappe yiyaakko, taani inttena erikke; makkalati ubbaikka ta matappe haakkite’ yaagana. </div><div class='p'> <span class="verse" id="V28">28&#160;</span>“Abrahaami, Yisaaqi, Yaaqoobinne hananabaa yootiyaageeti ubbai karen intte eqqidaashin, Xoossaa kawotettan de7iyaageeta intte be7iyo wode, intte yeekkananne achchaa garccana.  <span class="verse" id="V29">29&#160;</span>Asai arshshoppenne arggoppe, qassi huuphessa baggappenne tohossa baggappe yiidi, Xoossaa kawotettan qumaa maanau uttana.  <span class="verse" id="V30">30&#160;</span>Be7ite; ha77i guyyen de7iyaageeti sinttau aadhdhana; ha77i sinttan de7iyaageeti guyye aadhdhana” yaagiis. </div><div class='s'>Yesuusi Yerusalaame Walassiis </div><div class='r'>(Maatiyoosa 23:37-39) </div><div class='p'> <span class="verse" id="V31">31&#160;</span>He wode Parisaawetuppe issoi issoi Yesuusakko yiidi, “Heeroodisi nena woranau koyiyo gishshau, hagaappe baichcha” yaagidosona. </div><div class='p'> <span class="verse" id="V32">32&#160;</span>Yaagin Yesuusi zaaridi, “Biidi he worakanaassi, ‘Hachchinne wontto xalaheta kessana; qassi harggida asaakka pattana; yaatada heezzantto gallassi ta oosuwaa wurssana’ yaagite.  <span class="verse" id="V33">33&#160;</span>SHin hananabaa yootiyaagee Yerusalaameppe harasan haiqqanau bessenna gishshau, taani hachchi, wonttonne wonttifen ogiyaa bollan de7anau bessees. </div><div class='p'> <span class="verse" id="V34">34&#160;</span>“Yerusalaame katamaa asau, Yerusalaame katamaa asau, hananabaa yootiyaageeta intte woreeta; Xoossai inttekko kiittidoogeetakka shuchchan caddeeta; kuttiyaa ba marata ba qefiyan haphphiyoogaadan, taani intte naata issi diri shiishshanau aapputoo koyidanaa! SHin tana diggideta.  <span class="verse" id="V35">35&#160;</span>Be7ite, Xoossai intte keettaa muleera yeggi bayana; taani intteyyo odais; intte, ‘Godaa sunttan yiyaagee anjjettidaagaa’ gaana gakkanaashin, tana be7ekketa” yaagiis. </div><ul class='tnav'>
<li><a href='index.htm'>Luqaasa</a></li>
<li><a href='LUK12.htm'>&lt;</a></li>
<li><a href='LUK.htm'>13</a></li>
<li><a href='LUK14.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
