<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Doomettaabaa 6</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Doomettaabaa</a></li>
<li><a href='GEN05.htm'>&lt;</a></li>
<li><a href='GEN.htm'>6</a></li>
<li><a href='GEN07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>Asaa Iitatettaa </div><div class='p'> <span class="verse" id="V1">1&#160;</span>Asai sa7aa bollan darido wode, etau macca naati yelettidosona;  <span class="verse" id="V2">2&#160;</span>“Xoossaa naata” geetettiya meretati ha asaa macca naati puulanchcha gidiyoogaa be7idosona; be7idi etappe bantta dooridoogeeta machchidosona.  <span class="verse" id="V3">3&#160;</span>GODAI, “Ta Ayyaanai asan merinau de7enna; aissi giikko, asi haiqqiyaagaa; a laittaikka issi xeetanne laatama gidana” yaagiis.  <span class="verse" id="V4">4&#160;</span>He wodenne hegaappe guyyiyan Xoossaa naati asaa macca naata ekkin, naati yelettido wode, wogga adussa asati sa7aa bollan de7idosona. Etinne beni wode olau minonne erettida asa. </div><div class='p'> <span class="verse" id="V5">5&#160;</span>GODAI he wode sa7aa bollan de7iya asaa iitatettai daridoogaanne eti wozanan qoppiyoobai ubbai ubba wodekka iita xalaala gididoogaa be7iis;  <span class="verse" id="V6">6&#160;</span>be7idi GODAI asaa ha sa7aa bollan medhdhidoogau azzaniis; ba wozanan keehippe seelettiis.  <span class="verse" id="V7">7&#160;</span>Hegaa gishshau GODAI, “Taani medhdhido asaa ha sa7aa bollappe muleera quccana; asaa, mehiyaa, do7aa, biittaara gooshettiya meretatanne saluwaa kafota xaissana; aissi giikko, taani eta medhdhidoogau azzanaas” yaagiis.  <span class="verse" id="V8">8&#160;</span>SHin Nohee GODAA sinttan nashettiis. </div><div class='s'>Noha </div><div class='p'> <span class="verse" id="V9">9&#160;</span>Nohee hanidobai hagaappe kaallidi xaafettiis. Nohee xillo asa; i ba wodiyan de7ida asaa giddon suure asa; Nohee Xoossaara hemettiis.  <span class="verse" id="V10">10&#160;</span>Nohee Seema, Kaamanne Yaafeeta giyo heezzu attuma naata yeliis. </div><div class='p'> <span class="verse" id="V11">11&#160;</span>He wode biittai sa7ai Xoossaa sinttan tuniis; sa7ai ubbai makkalan kumiis.  <span class="verse" id="V12">12&#160;</span>Xoossai ha sa7aa xeelliis; xeellidi sa7ai tunidoogaa be7iis; aissi giikko, sa7an de7iya asai ubbai ba ogiyaa tunissi wottiis. </div><div class='p'> <span class="verse" id="V13">13&#160;</span>Hegaa gishshau, Xoossai Noha hagaadan yaagidi azaziis; “Taani asa ubbaa xaissana hanais; eta gaasuwan sa7ai makkalan kumido gishshau, taani tumuppe asaakka sa7aakka xaissana.  <span class="verse" id="V14">14&#160;</span>Hegaa gishshau, mino mittaappe neeyyo markkabiyaa keexxa; he markkabiyaa giddon cora qol77ota kessa; yaatada sooranne kareera shidan meesha.  <span class="verse" id="V15">15&#160;</span>Markkabiyaa hagaadan yaatada keexxa; zananaa heezzu xeetu wara, gomppaa ishatamu wara, geesaa hasttamu wara ootta;  <span class="verse" id="V16">16&#160;</span>markkabiyaassi kaaraa medhdha; kaaraappenne godaappe gidduwan issi wara gidiyaasaa kallo agga baya; penggiyaa markkabiyaassi miyyessaara kessa; markkabiyaa heezzu pooqe kessada keexxa. </div><div class='p'> <span class="verse" id="V17">17&#160;</span>“Taani saloppe garssan de7o shemppoora de7iya mereta ubbaa xaissanau, ha sa7aa bollan bashshaa haattaa yeddana; yeddin ha sa7an de7iyaabai ubbai xayana.  <span class="verse" id="V18">18&#160;</span>SHin taani ta maachchaa nenaara maacettana. Neeni ne keettaayyiyo, ne attuma naatanne ne attuma naatu maccaasata nenaara ekkada markkabiyaa giddo gelana.  <span class="verse" id="V19">19&#160;</span>Eti nenaara paxa attana mala, paxa de7iya mereta ubbaappe qommuwan qommuwan attumaagaanne maccaagaa naa77aa naa77aa oottada, markkabiyaa giddo gelissaasa.  <span class="verse" id="V20">20&#160;</span>Dumma dumma qommo kafuwaappe, dumma dumma qommo mehiyaappenne biittaara gooshettiya dumma dumma qommo meretatuppe ubbaappe naa77aa naa77aa gididi, paxa attana mala neekko yaana.  <span class="verse" id="V21">21&#160;</span>Qassi neeninne nenaara de7iyaageeti maanau, dumma dumma qommo miyo kattaa efaada, markkabiyaa giddon qola” yaagiis. </div><div class='p'> <span class="verse" id="V22">22&#160;</span>Yaagin Nohee ubbabaakka Xoossai azazidoogaadan oottiis. </div><ul class='tnav'>
<li><a href='index.htm'>Doomettaabaa</a></li>
<li><a href='GEN05.htm'>&lt;</a></li>
<li><a href='GEN.htm'>6</a></li>
<li><a href='GEN07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
