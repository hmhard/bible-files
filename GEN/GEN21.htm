<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Doomettaabaa 21</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Doomettaabaa</a></li>
<li><a href='GEN20.htm'>&lt;</a></li>
<li><a href='GEN.htm'>21</a></li>
<li><a href='GEN22.htm'>&gt;</a></li>
</ul>
<div class="main">
 
<div class='chapterlabel' id="V0"> 21</div><div class='s'>Yisaaqi Yelettiis </div><div class='p'> <span class="verse" id="V1">1&#160;</span>Xoossai ba yootidoogaadan Saarikko yiis; yiidi Xoossai Saariyyo ba giidoogaadan oottiis.  <span class="verse" id="V2">2&#160;</span>Saara shahaarada, ceeggida Abrahaamayyo Xoossai giido wodee gakkin, attuma na7aa yelaasu.  <span class="verse" id="V3">3&#160;</span>Saara ayyo yelido ba na7aa sunttaa Abrahaami “Yisaaqa” yaagidi sunttiis.  <span class="verse" id="V4">4&#160;</span>Abrahaami ba na7aa Yisaaqa Xoossai azazidoogaadan hosppuntta gallassan qaxxariis.  <span class="verse" id="V5">5&#160;</span>A na7aa Yisaaqi ayyo yelettido wode, Abrahaama laittai xeeta.  <span class="verse" id="V6">6&#160;</span>Saara, “Xoossai taayyo miichchaa<a href="#FN1" class="notemark">21<span class="popup"> Miichchaa “Yisaaqa” giyoogee “I miiccees” giyoogaa.</span></a> immiis; qassi hagaa siyiya ubbai tanaara miiccana” yaagaasu.  <span class="verse" id="V7">7&#160;</span>Qassikka Saara, “Abrahaamayyo Saara na7a xanttana giidabi oonee? Gidikkonne taani ha77i ayyo i ceeggido wodiyan na7a yelaas” yaagaasu. </div><div class='s'>Aggaaranne Isimaa7eeli Yedetettidosona </div><div class='p'> <span class="verse" id="V8">8&#160;</span>Guutta na7ai diccidi, xanttaa duuxxiis; Abrahaami Yisaaqi xanttaa duuxxido gallassi wolqqaama gibiraa kessiis.  <span class="verse" id="V9">9&#160;</span>SHin Gibxxeppe yiida Aggaara Abrahaamayyo yelido na7ai qoosiyoogaa Saara be7aasu.  <span class="verse" id="V10">10&#160;</span>Be7ada Abrahaama, “Ha aillee na7ai ta na7aa Yisaaqaara mulekka laattenna gishshau, ailliyoonne i na7aa kessa yedda” yaagaasu. </div><div class='p'> <span class="verse" id="V11">11&#160;</span>Yaagin ha yohoi ba na7aa bochchiyo gishshau, Abrahaami keehippe metootiis.  <span class="verse" id="V12">12&#160;</span>SHin Xoossai Abrahaama, “Na7aayyoonne ne ailleeyyo keehi metootoppa; Saara neeyyo yootiyoobaa ubbaa siya; aissi giikko, ne zerettai Yisaaqa baggaara xeesettana.  <span class="verse" id="V13">13&#160;</span>Qassi aillee na7aa taani kawotetta kessana; aissi giikko, ikka ne zare” yaagiis. </div><div class='p'> <span class="verse" id="V14">14&#160;</span>Maallado guuran Abrahaami denddiis; denddidi qumaanne lukkaamon haattaa ekkidi, Aggaaro hashiyan toossidi, i na7aakka iyyo immidi kessi yeddiis. A baada, Berssaabehi giyo bazzuwan toilattaasu.  <span class="verse" id="V15">15-16&#160;</span>Haattaikka lukkaamuwan wurido wode a, “Na7ai haiqqishin, uttada be7ikke” yaagada, na7aa issi buuraa garssan wottada, naa77u xeetu wara gidiyaagaa keenaa baada utta bayaasu. Matan uttada, ba qaalaa xoqqissada yeekkaasu. </div><div class='p'> <span class="verse" id="V17">17&#160;</span>Xoossai na7aa waasuwaa siyiis; Xoossaa kiitanchchai Aggaaro saluwaappe xeesidi, “Aggaaree, waanadii? Xoossai na7ai zin77idosan waassiyoogaa siyido gishshau yayyoppa;  <span class="verse" id="V18">18&#160;</span>dendda eqqa; na7aanne ne kushiyan dentta; aissi giikko, taani a gita kawotetta oottana” yaagiis.  <span class="verse" id="V19">19&#160;</span>Xoossai i aifiyaa dooyin, haatta ollaa be7aasu; baada lukkaamuwan haattaa kunttaasu; na7aakka ushshaasu.  <span class="verse" id="V20">20&#160;</span>Na7ai dicciyo wode, Xoossai aara gidiis; i bazzuwan de7idi, wonddafiyaa dukkiya asa gidiis.  <span class="verse" id="V21">21&#160;</span>I Paaraana giyo bazzuwan de7ishin, a aayyiyaa Gibxxeppe ayyo machcho demmaasu. </div><div class='s'>Abrahaamappenne Abimelekappe Gidduwan Wottido Maachchaa </div><div class='p'> <span class="verse" id="V22">22&#160;</span>He wode, Abimeleki ba wotaaddaratu halaqaa Pikoolaara Abrahaamakko biidi, “Neeni oottiyo ubbaban Xoossai nenaara de7ees.  <span class="verse" id="V23">23&#160;</span>Neeni ta bolli woikko ta naatu bolli woikko ta zerettaa bolli genebaa oottenna mala, ha77i hagan, Xoossaa sinttan taayyo caaqqa; taani neeyyo kehidoogaadan, neenikka taayyoonne neeni imattatettan de7iyo ha biittaayyo keha” yaagiis. </div><div class='p'> <span class="verse" id="V24">24&#160;</span>Yaagin Abrahaami, “Taani caaqqais” yaagiis. </div><div class='p'> <span class="verse" id="V25">25&#160;</span>He wode, Abrahaami Abimeleka ashkkarati ekkido haattaa ollaabaa Abimelekayyo maganniis.  <span class="verse" id="V26">26&#160;</span>SHin Abimeleki, “Hegaa ooni oottidaakko taani erikke; neenikka qassi taayyo yootabaakka; taani hachchi gakkanau hegaa siyabeikke” yaagiis. </div><div class='p'> <span class="verse" id="V27">27&#160;</span>Hegaappe guyyiyan Abrahaami dorssaanne miizzata ehiidi, Abimelekayyo immin, eti naa77ai maachchaa maacettidosona.  <span class="verse" id="V28">28&#160;</span>Abrahaami laappun macca dorssa marata wudiyaappe shaakkiis;  <span class="verse" id="V29">29&#160;</span>shaakkin Abimeleki Abrahaama, “Ha neeni dumma shaakka wottido laappun macca dorssa marata aissi shaakkadii?” yaagidi oichchiis. </div><div class='p'> <span class="verse" id="V30">30&#160;</span>Oichchin Abrahaami, “Taani ha haattaa ollaa bookkidoogau markka gidana mala, ha laappun macca dorssa marata ta kushiyaappe ekka” yaagiis. </div><div class='p'> <span class="verse" id="V31">31&#160;</span>Hegan he naa77u asati maacettido gishshau, he sohoi Berssaabehi<a href="#FN2" class="notemark">22<span class="popup"> Berssaabehi: Ha sunttaa birshshettai “Maachchaa Haattaa Ollaa” woikko “Laappun Haattaa Ollaa” giyoogaa.</span></a> geetettiis. </div><div class='p'> <span class="verse" id="V32">32&#160;</span>Berssaabehan maachchaa maacettidoogaappe guyyiyan, Abimelekinne a wotaaddaratu halaqaa Pikooli denddidi, Pilisxxeema biittaa simmidosona.  <span class="verse" id="V33">33&#160;</span>Abrahaami Berssaabehan taamaariskki giyo mittaa tokkiis. Hegan GODAA, Merinaa Xoossaa, sunttaa xeesiis.  <span class="verse" id="V34">34&#160;</span>Abrahaami Pilisxxeema biittan daro wodiyaa de7iis. </div><ul class='tnav'>
<li><a href='index.htm'>Doomettaabaa</a></li>
<li><a href='GEN20.htm'>&lt;</a></li>
<li><a href='GEN.htm'>21</a></li>
<li><a href='GEN22.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">21</span><a class="notebackref" href="#V6">21:6</a>
 <span class="ft">Miichchaa “Yisaaqa” giyoogee “I miiccees” giyoogaa.</span></p>
<p class="f" id="FN2"><span class="notemark">22</span><a class="notebackref" href="#V31">21:31</a>
 <span class="fk">Berssaabehi: </span><span class="ft">Ha sunttaa birshshettai “Maachchaa Haattaa Ollaa” woikko “Laappun Haattaa Ollaa” giyoogaa.</span></p>

<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
