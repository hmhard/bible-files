<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Doomettaabaa 23</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Doomettaabaa</a></li>
<li><a href='GEN22.htm'>&lt;</a></li>
<li><a href='GEN.htm'>23</a></li>
<li><a href='GEN24.htm'>&gt;</a></li>
</ul>
<div class="main">
 
<div class='chapterlabel' id="V0"> 23</div><div class='s'>Saari Haiquwaa </div><div class='p'> <span class="verse" id="V1">1&#160;</span>Saara xeetanne laatamanne laappun laitta de7aasu.  <span class="verse" id="V2">2&#160;</span>Hegaappe guyyiyan a Kanaane biittan de7iya (Kebroona giyo) Qiriyaati-Arbba7a kataman haiqqaasu. Haiqqin Abrahaami Saariyyo yeekkanaunne kayyottanau biis. </div><div class='p'> <span class="verse" id="V3">3&#160;</span>Yeekki simmidi, Abrahaami ba keettaayee ahaa matappe denddidi biidi, Hiiteta hagaadan yaagiis;  <span class="verse" id="V4">4&#160;</span>“Taani intte giddon betenne imatta; ta keettaayee ahaa mooganau taayyo intte gadiyaappe makkaanaa baizzerkketii!” yaagiis. </div><div class='p'> <span class="verse" id="V5">5-6&#160;</span>Yaagin Hiiteti ayyo, “Godoo, nuuni yootiyoogaa siya; neeni nu giddon wolqqaama halaqa; neeni ne keettaayee ahaa nu duufuwaappe nena lo77idaagan mooga; neeni ne keettaayee ahaa mooganau ba duufuwaa ooninne nena diggenna” yaagi zaaridosona. </div><div class='p'> <span class="verse" id="V7">7&#160;</span>Yaagin Abrahaami denddi eqqidi, Hiitetu sinttan ziggiis.  <span class="verse" id="V8">8-9&#160;</span>I etayyo, “Intte tana, ‘Ne keettaayee ahaa mooga’ giikko siyite; Xoohaara na7aa Efiroonayyo a gadiyaa gaxan de7iya Maakipheela giyo gonggoluwaa taayyo makkaana kessanau baizzana mala kumetta waagan nuna zal77isserkketii” yaagiis. </div><div class='p'> <span class="verse" id="V10">10&#160;</span>Hiitiyaa Efirooni he wode katamaa penggen shiiqida ba asaa giddon uttiis; uttidaagee Hiiteti ubbai siyishin, Abrahaamayyo yaagiis;  <span class="verse" id="V11">11&#160;</span>“Hegaadan gidenna; ta godau, ta yootiyoogaa siya; taani gadiyaakka a giddon de7iya gonggoluwaakka neeyyo immais; taani neeyyo a ta asaa sinttan immais; neeni ne keettaayee ahaa mooga” yaagiis. </div><div class='p'> <span class="verse" id="V12">12&#160;</span>Yaagin Abrahaami he biittaa asaa sinttan zaaretti ziggidi,  <span class="verse" id="V13">13&#160;</span>asai siyishin Efiroona, “Ta yootiyoogaa siyarkkii! Taani he gadiyaa waagaa qanxxana; neeni taappe ekkarkkii! Hegan taani ta keettaayee ahaa moogana” yaagiis. </div><div class='p'> <span class="verse" id="V14">14-15&#160;</span>Yaagin Efirooni Abrahaamayyo zaaridi, “Ta godau, taani odiyoogaa siya; gadee oiddu xeetu xaqara biraa<a href="#FN1" class="notemark">23<span class="popup"> Oiddu xeetu xaqara biraa: Hagee oiddu kilo giraamenne bagga deexxees.</span></a> kessiyaagaa; shin hegee ne giddooninne ta giddon ainne gidenna; ne keettaayee ahaa mooga” yaagiis.  <span class="verse" id="V16">16&#160;</span>Yaagin Abrahaami Hiiteti siyishin, Efirooni giido waagaa maayiis; maayidi, he wode miishshan oiddu xeetu xaqara biraa Efiroonayyo immiis. </div><div class='p'> <span class="verse" id="V17">17&#160;</span>Immin Mamire katamaa matan Maakipheelan de7iya Efiroona gadee, hegan de7iya gonggoloinne he gadiyan de7iya mitta ubbai,  <span class="verse" id="V18">18&#160;</span>katamaa penggen shiiqida Hiitetu ubbaa sinttan higgiyan Abrahaama gade gidiis. </div><div class='p'> <span class="verse" id="V19">19&#160;</span>Hegaappe guyyiyan, Abrahaami ba keettaayyiyo Saaro Kanaane biittan (Kebroona giyo) Mamire katamaa matan de7iya Maakipheela giyo gade gonggoluwan moogiis.  <span class="verse" id="V20">20&#160;</span>Hegaa gishshau he gadeenne hegan de7iya gonggoloi Hiitetu sinttan higgiyan Abrahaamassi makkaana gidiis. </div><ul class='tnav'>
<li><a href='index.htm'>Doomettaabaa</a></li>
<li><a href='GEN22.htm'>&lt;</a></li>
<li><a href='GEN.htm'>23</a></li>
<li><a href='GEN24.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">23</span><a class="notebackref" href="#V14">23:14-15</a>
 <span class="fk">Oiddu xeetu xaqara biraa: </span><span class="ft">Hagee oiddu kilo giraamenne bagga deexxees.</span></p>

<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
