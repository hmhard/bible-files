<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Doomettaabaa 30</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Doomettaabaa</a></li>
<li><a href='GEN29.htm'>&lt;</a></li>
<li><a href='GEN.htm'>30</a></li>
<li><a href='GEN31.htm'>&gt;</a></li>
</ul>
<div class="main">
 
<div class='chapterlabel' id="V0"> 30</div><div class='p'> <span class="verse" id="V1">1&#160;</span>Raaheela Yaaqoobau naata yelabeennaagaa be7ido wode, ba michchiyo qanaataasu; hegaa gishshau Yaaqooba, “Tau naata imma; hegee xayikko, taani haiqqana” yaagaasu. </div><div class='p'> <span class="verse" id="V2">2&#160;</span>Yaagin Yaaqoobi Raaheelo hanqqettidi, “Tana neeyyo yelo diggida Xoossaa gaadiiyye?” yaagiis. </div><div class='p'> <span class="verse" id="V3">3&#160;</span>Yaagin a, “Ta danggiriixiyo Baalo hinno be7a; a ta gishshaa yelana mala neeni o ekka; yaatobare i baggaara taanikka na7aayo gidana” yaagaasu.  <span class="verse" id="V4">4&#160;</span>Ba danggiriixiyo Baalo machcho ootti ekkana mala, ayyo immaasu; immin Yaaqoobi o ekkiis.  <span class="verse" id="V5">5&#160;</span>Baala shahaarada attuma na7aa Yaaqoobau yelaasu.  <span class="verse" id="V6">6&#160;</span>Yaatin Raaheela, “Xoossai taassi daannatiis; ta woosaakka siyidi, tau attuma na7a immiis” yaagaasu. Hegaa gishshau a Daana sunttaasu. </div><div class='p'> <span class="verse" id="V7">7&#160;</span>Raaheeli danggiriixiyaa Baala haranttuwaa shahaarada, Yaaqoobayyo naa77antto attuma na7aa yelaasu.  <span class="verse" id="V8">8&#160;</span>Yelin Raaheela, “Taani ta michcheera wolqqaama baaxiyaa baaxetada xoonaas” yaagaasu. Hegaa gishshau a Nifttaaleema<a href="#FN1" class="notemark">34<span class="popup"> Nifttaaleema: Ha sunttaa birshshettai “Baaxiyaa” giyoogaa.</span></a> sunttaasu. </div><div class='p'> <span class="verse" id="V9">9&#160;</span>Liya baayyo yeloi eqqidoogaa be7ada, ba danggiriixiyo Zilppo efaada Yaaqoobi o machchana mala immaasu.  <span class="verse" id="V10">10&#160;</span>Liyi danggiriixiyaa Zilppa attuma na7aa Yaaqoobau yelaasu.  <span class="verse" id="V11">11&#160;</span>Liya, “Laa hagee aiba lo77o qaadee!” yaagaasu. Hegaa gishshau Gaada<a href="#FN2" class="notemark">35<span class="popup"> Gaada: Ha sunttaa birshshettai “Lo77o qaada” giyoogaa.</span></a> sunttaasu. </div><div class='p'> <span class="verse" id="V12">12&#160;</span>Liyi danggiriixiyaa Zilppa Yaaqoobau naa77antto attuma na7aa yelaasu.  <span class="verse" id="V13">13&#160;</span>Yelin Liya, “Taani ai keenaa ufaittiyaanaashsha! Maccaasai tana ufaittiyaaro gaana” yaagaasu. Hegaa gishshau a Aseera<a href="#FN3" class="notemark">36<span class="popup"> Aseera: Ha sunttaa birshshettai “Ufaissa” giyoogaa.</span></a> sunttaasu. </div><div class='p'> <span class="verse" id="V14">14&#160;</span>Gisttiyaa cakkiyo aginan Roobeeli gade biidi, inkkoyiyaa giyo timaatime milatiya teeraa demmidi, ba aayee Liyissi ehiis. Raaheela Liyo, “Ne na7aa inkkoyiyaappe taayyo imma” yaagaasu. </div><div class='p'> <span class="verse" id="V15">15&#160;</span>SHin Liya, “Ta azinaa neeni wotta ekkidoogee gidennan ixxin, qassi ta na7aa inkkoyiyaa ekkuutee?” yaagaasu. </div><div class='p'>Yaagin Raaheela, “Yaanikko, ne na7aa inkkoyiyaa gishshau Yaaqoobi hachchi qammaa nenaara aqo” yaagaasu. </div><div class='p'> <span class="verse" id="V16">16&#160;</span>He gallassa omarssi Yaaqoobi bazzoppe yiido wode, Liya a mokkanau kiyada a, “Neeni tanaara aqana koshshees; aissi giikko, taani ta na7aa inkkoyiyan nena kerau ekkaichchaas” yaagaasu. Hegaa gishshau i he gallassa qammi iira aqiis. </div><div class='p'> <span class="verse" id="V17">17&#160;</span>Xoossai Liyi woosaa siyiis; siyin a shahaarada, ichchashantta attuma na7aa Yaaqoobau yelaasu.  <span class="verse" id="V18">18&#160;</span>Yelin Liya, “Taani ta danggiriixiyo ta azinaassi immido gishshau, Xoossai hegaa keraa taayyo qanxxiis” yaagaasu. Hegaa gishshau a Yisaakoora<a href="#FN4" class="notemark">37<span class="popup"> Yisaakoora: Ha sunttaa birshshettai “Keraa qanxxees” giyoogaa.</span></a> sunttaasu. </div><div class='p'> <span class="verse" id="V19">19&#160;</span>Liya haranttuwaakka shahaarada, usuppuntta attuma na7aa Yaaqoobau yelaasu.  <span class="verse" id="V20">20&#160;</span>Liya, “Xoossai tau al77o imotaa immiis; taani ta azinaayyo usuppun naata yelido gishshau, ha77i i tana bonchchana” yaagaasu. Hegaa gishshau a Zaabiloona<a href="#FN5" class="notemark">38<span class="popup"> Zaabiloona: Ha sunttaa birshshettai “Bonchchuwaa” giyoogaa.</span></a> sunttaasu.  <span class="verse" id="V21">21&#160;</span>Hegaappe guyyiyan issi macca na7iyo yelaasu; yelada o Diino sunttaasu. </div><div class='p'> <span class="verse" id="V22">22&#160;</span>Xoossai Raaheelo hassayiis; i woosaa siyidi i yeliyo uluwaa dooyiis.  <span class="verse" id="V23">23&#160;</span>A shahaarada attuma na7aa yelaasu; yelada, “Xoossai ta yeellaa qucciis.  <span class="verse" id="V24">24&#160;</span>GODAI tau hara attuma na7akka gujjeerenneeshsha” yaagaasu. Hegaa gishshau a Yooseefa<a href="#FN6" class="notemark">39<span class="popup"> Yooseefa: Ha sunttaa birshshettai “Gujja” woikko “qucciis” giyoogaa.</span></a> sunttaasu. </div><div class='s'>Yaaqoobi Laabaanaara Damoozan Palamettiis </div><div class='p'> <span class="verse" id="V25">25&#160;</span>Raaheela Yooseefa yelidoogaappe guyyiyan, Yaaqoobi Laabaana, “Taani ta aawaa biitti simmana mala, tana moissa.  <span class="verse" id="V26">26&#160;</span>Taani eta gishshau neeyyo oottido ta maccaasatanne ta naata hamma; taani baana; aissi giikko, taani neeyyo ai keena ooso oottidaakko neeni eraasa” yaagiis. </div><div class='p'> <span class="verse" id="V27">27&#160;</span>SHin Laabaani a, “Taani neeyyo issibaa odais; GODAI ne gaasuwan tana anjjidoogaa taani be7aas.  <span class="verse" id="V28">28&#160;</span>Ne damoozaa tau oda; taani neeyyo a qanxxana” yaagiis. </div><div class='p'> <span class="verse" id="V29">29&#160;</span>Yaagin Yaaqoobi, “Taani neeyyo waata oottidaakko, ne meheekka waani yelettidaakko neeni eraasa.  <span class="verse" id="V30">30&#160;</span>Taani yaanaappe kase neeyyo de7iya guuttai ha77i keehi dariis; GODAI nena taani aadhdhidosan ubban anjjiis. SHin ha77i, taani ta so asau oottanai audee?” yaagiis. </div><div class='p'> <span class="verse" id="V31">31&#160;</span>Yaagin Laabaani, “Taani neeyyo ai immoo?” yaagidi a oichchiis. </div><div class='p'>Oichchin Yaaqoobi, “Tau ainne immoppa; shin neeni taayyo issibaa oottikko, taani ne wudiyaa qassikka heemmananne naagana.  <span class="verse" id="V32">32&#160;</span>Taani hachchi ne wudiyaa ubbaa giddoora aadhdhana; hegan ne dorssaappe punccariyaa woikko gazzaa ubbaa, karetta dorssa mara ubbaanne deeshshaappe gazzaanne punccariyaa ubbaa taani shaakkana; eti ta damooza gidana.  <span class="verse" id="V33">33&#160;</span>Hegaa gishshau ta xillotettai neeni taayyo qanxxido damoozaa qoodanau sinttappe yiyo wode, taayyo markkattana; ta deeshshaappe gazza woikko punccare gidennabi woikko karetta gidenna ai dorssa marinne ta matan beettikko, wuuqettidabaadan qoodettana” yaagiis. </div><div class='p'> <span class="verse" id="V34">34&#160;</span>Yaagin Laabaani, “Maayaas; neeni giidoogaadan gidobai” yaagiis.  <span class="verse" id="V35">35&#160;</span>SHin he gallassan Laabaani kalaade woikko gazza gidida attuma deeshshaa ubbaa, punccare woikko gazza gidida macca deeshshaa ubbaa, bootta gidida ubbaanne karetta dorssa mara ubbaa kessidi, ba attuma naata henttiis.  <span class="verse" id="V36">36&#160;</span>Yaatidi he wudiyaara heezzu gallassa ogiyaa Yaaqoobappe haakkidi biis. SHin Yaaqoobi attida Laabaana wudiyaa heemmiis. </div><div class='p'> <span class="verse" id="V37">37&#160;</span>Yaaqoobi deeshsha loomiyaappe, gumariyaappenne xanqqarssaappe qayye gatimaa kessidi, poquwaa poqqi poqqidi, giddo bootta zawaa qaaridi gazzayiis.  <span class="verse" id="V38">38&#160;</span>Wudee haattaa uyanau yiyo soho ubban, wonggiriyan, wudiyaa sinttan poqqido gatimata wottiis. Orggiyau eqqidaageeti haattaa uyanau yiidi,  <span class="verse" id="V39">39&#160;</span>he gatimatu sinttan birasettidosona; birasettidi eti kalaade, punccarenne gazza marata yelidosona.  <span class="verse" id="V40">40&#160;</span>Yelin Yaaqoobi marata wudiyaappe shaakkidi dumma wottiis; attida wudiyaa kalaadenne karetta gidiya Laabaana mehiyaa sintti zaariis. Yaatidi baayyo wudiyaa dummayiis; Laabaana mehetuura eta gattibeenna. </div><div class='p'> <span class="verse" id="V41">41&#160;</span>Gooba maccaageeti orggiyau eqqiyo wode audenne, eti he gatimatu matan birasettana mala, Yaaqoobi he gatimata haattaa wonggiriyan, mehetu sinttan wottees.  <span class="verse" id="V42">42&#160;</span>SHin meheti laafa gidikko, eta sinttan gatimata wottenna. Hegaa gishshau laafiya meheti Laabaanabaa gidin, goobiyaageeti Yaaqoobabaa gididosona.  <span class="verse" id="V43">43&#160;</span>Hagaadan hanidi, Yaaqoobi keehi daro duretidi, daro wudiyaa, macca ashkkaratanne attuma ashkkarata, daro gaameelatanne hareta haariis. </div><ul class='tnav'>
<li><a href='index.htm'>Doomettaabaa</a></li>
<li><a href='GEN29.htm'>&lt;</a></li>
<li><a href='GEN.htm'>30</a></li>
<li><a href='GEN31.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">34</span><a class="notebackref" href="#V8">30:8</a>
 <span class="fk">Nifttaaleema: </span><span class="ft">Ha sunttaa birshshettai “Baaxiyaa” giyoogaa.</span></p>
<p class="f" id="FN2"><span class="notemark">35</span><a class="notebackref" href="#V11">30:11</a>
 <span class="fk">Gaada: </span><span class="ft">Ha sunttaa birshshettai “Lo77o qaada” giyoogaa.</span></p>
<p class="f" id="FN3"><span class="notemark">36</span><a class="notebackref" href="#V13">30:13</a>
 <span class="fk">Aseera: </span><span class="ft">Ha sunttaa birshshettai “Ufaissa” giyoogaa.</span></p>
<p class="f" id="FN4"><span class="notemark">37</span><a class="notebackref" href="#V18">30:18</a>
 <span class="fk">Yisaakoora: </span><span class="ft">Ha sunttaa birshshettai “Keraa qanxxees” giyoogaa.</span></p>
<p class="f" id="FN5"><span class="notemark">38</span><a class="notebackref" href="#V20">30:20</a>
 <span class="fk">Zaabiloona: </span><span class="ft">Ha sunttaa birshshettai “Bonchchuwaa” giyoogaa.</span></p>
<p class="f" id="FN6"><span class="notemark">39</span><a class="notebackref" href="#V24">30:24</a>
 <span class="fk">Yooseefa: </span><span class="ft">Ha sunttaa birshshettai “Gujja” woikko “qucciis” giyoogaa.</span></p>

<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
