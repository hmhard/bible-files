<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Doomettaabaa 17</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Doomettaabaa</a></li>
<li><a href='GEN16.htm'>&lt;</a></li>
<li><a href='GEN.htm'>17</a></li>
<li><a href='GEN18.htm'>&gt;</a></li>
</ul>
<div class="main">
 
<div class='chapterlabel' id="V0"> 17</div><div class='s'>Qaxxaraa, Maachchaa Malaataa </div><div class='p'> <span class="verse" id="V1">1&#160;</span>Abraama laittai uddufun tammanne uddufunaa gidiyo wode, GODAI ayyo qonccidi a, “Taani Ubbaa Danddayiya Xoossaa; neeni ta sinttan hemetta; suure gida.  <span class="verse" id="V2">2&#160;</span>Taani taappenne neeppe gidduwan ta maachchaa wottais; taani nena keehi corayana” yaagiis.  <span class="verse" id="V3">3&#160;</span>Yaagin Abraami ba som77uwan duge gufanniis; gufannin Xoossai ayyo hagaadan yaagiis;  <span class="verse" id="V4">4&#160;</span>“Simmi, taani nenaara maacettiyo maachchai hagaa; neeni daro kawotettaayyo aawa gidana.  <span class="verse" id="V5">5&#160;</span>Hagaappe doommidi ne sunttai Abraama geetettenna; shin ne sunttai Abrahaama<a href="#FN1" class="notemark">14<span class="popup"> Abrahaama: Ha sunttaa birshshettai “Daro asaa aawaa” giyoogaa.</span></a> gidana. Aissi giikko, taani nena daro kawotettaayyo aawa oottaas.  <span class="verse" id="V6">6&#160;</span>Taani nena keehi yeletissana; taani neeppe kawotettata medhdhana; kawotikka neeppe kiyana.  <span class="verse" id="V7">7&#160;</span>Taani taappenne neeppe, neeppe guyyiyan ne zerettaappenne gidduwan, yeletaappe yeletaa gakkanaassi ta maachchaa maacettais; ha maachchai taani neeyyoonne neeppe guyyiyan ne zerettaayyo Xoossaa gidana mala merinaa maachcha.  <span class="verse" id="V8">8&#160;</span>Ha77i neeni bete gidada de7iyo Kanaane biittai ubbai neeyyoonne neeppe guyyiyan ne zerettaayyo merinaassi laata gidana mala taani immana; qassi taani eta Xoossaa gidana” yaagiis. </div><div class='p'> <span class="verse" id="V9">9&#160;</span>Qassikka Xoossai Abrahaama, “Nena gidikko, neeni ta maachchaa naaga; neenikka neeppe guyyiyan ne zerettaikka, yeletaappe yeletaa gakkanaassi naagite.  <span class="verse" id="V10">10&#160;</span>Taappenne neeppenne, neeppe guyyiyan ne zerettaappe gidduwan intte naagana ta maachchai hagaa; intte gidduwan de7iya attuma ubbai qaxxaretto.  <span class="verse" id="V11">11&#160;</span>Intte attumatettaa shoohuwaa qaxxaretteeta; hegee taappenne intteppe gidduwan de7iya maachchaayyo malaata gidana.  <span class="verse" id="V12">12&#160;</span>Intte giddon sinttappe yelettana attuma naati ubbai yelettido hosppuntta gallassan qaxxarettana koshshees. Ne son yelettidaageeta gidin, woikko allagaappe miishshan shamettida ailleta gidin, ne zeretta gidennaageetakka attumaageeta qaxxaranau koshshees.  <span class="verse" id="V13">13&#160;</span>Ne son yelettidaageetikka ne miishshan shamettidaageetikka qaxxarettona. Hagee intte ashuwan de7iya ta maachchai merinaa maachcha gidana.  <span class="verse" id="V14">14&#160;</span>Qaxxarettiichchibeenna, ba shoohuwaara de7iya attuma asai ubbai ba asaappe duuxxana; aissi giikko, i ta maachchaa kanttiis” yaagiis. </div><div class='p'> <span class="verse" id="V15">15&#160;</span>Qassikka Xoossai Abrahaama, “Simmi, ne keettaayee Saarayi sunttaa Saarayo gooppa; hagaappe sinttau i sunttai Saaro.<a href="#FN2" class="notemark">15<span class="popup"> Saaro: Ha sunttaa birshshettai “Halaqiyo” giyoogaa.</span></a>  <span class="verse" id="V16">16&#160;</span>Taani o anjjana; taani ippe neeyyo attuma na7a tumu immana. O taani anjjana; a kawotettatuyyo aayo gidana; asaa kawoti ippe yaana” yaagiis. </div><div class='p'> <span class="verse" id="V17">17&#160;</span>Yaagin Abrahaami ba som77uwan gufanniis; i miiccidi ba wozanan, “Xeetu laitta asi tumu na7a yelanee? Qassi uddufun tammu gidido Saara na7a yelanee?” yaagidi qoppiis.  <span class="verse" id="V18">18&#160;</span>Yaagi qoppidi Abrahaami Xoossaa, “Isimaa7eeli tana laattiyaagaa gidanau danddayennee?” yaagiis. </div><div class='p'> <span class="verse" id="V19">19&#160;</span>SHin Xoossai, “CHii, ne keettaayyiyaa Saara neeyyo attuma na7a tumuppe yelana; yelettin neeni Yisaaqa<a href="#FN3" class="notemark">16<span class="popup"> Yisaaqa: Ha sunttaa birshshettai “I miiccees” giyoogaa.</span></a> gaada a sunttana. Appe guyyiyan, a zerettaassi merinaa maachcha gidana mala, taani aara ta maachchaa maacettana.  <span class="verse" id="V20">20&#160;</span>Qassi Isimaa7eelabaa gidikkonne, neeni oichchidoogaa taani siyaas; taani akka anjjana; taani a yeletissananne a zerettaa keehi corayana; i tammanne naa77u daannata yelana; taani a zerettaa gita kawotetta oottana.  <span class="verse" id="V21">21&#160;</span>SHin taani ta maachchaa laitti hannoode Saara neeyyo yeliyo Yisaaqaara maacettana” yaagiis.  <span class="verse" id="V22">22&#160;</span>Xoossai Abrahaamaara haasayidi wurssidoogaappe guyyiyan, Abrahaamappe shaahettidi pude biis. </div><div class='p'> <span class="verse" id="V23">23&#160;</span>He gallassankka Abrahaami ba na7aa Isimaa7eela, ba son yelettida ubbaa, ba miishshan shammidoogeeta ubbaa, ba son de7iya attuma asa ubbaa, Xoossai ayyo odidoogaadan eta attumatettaa shoohuwaa qaxxariis.  <span class="verse" id="V24">24&#160;</span>Abrahaami ba attumatettaa shoohuwaa qaxxarettiyo wode, uddufun tammanne uddufun laitta asa;  <span class="verse" id="V25">25&#160;</span>a na7ai Isimaa7eeli ba attumatettaa shoohuwaa qaxxarettiyo wode, tammanne heezzu laitta na7a.  <span class="verse" id="V26">26&#160;</span>Abrahaaminne a na7ai Isimaa7eeli naa77aikka he gallassi qaxxarettidosona.  <span class="verse" id="V27">27&#160;</span>Abrahaama son de7iya attuma asai ubbai, a son yelettidaageetinne miishshan shammidoogeeti ubbai aara qaxxarettidosona. </div><ul class='tnav'>
<li><a href='index.htm'>Doomettaabaa</a></li>
<li><a href='GEN16.htm'>&lt;</a></li>
<li><a href='GEN.htm'>17</a></li>
<li><a href='GEN18.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">14</span><a class="notebackref" href="#V5">17:5</a>
 <span class="fk">Abrahaama: </span><span class="ft">Ha sunttaa birshshettai “Daro asaa aawaa” giyoogaa.</span></p>
<p class="f" id="FN2"><span class="notemark">15</span><a class="notebackref" href="#V15">17:15</a>
 <span class="fk">Saaro: </span><span class="ft">Ha sunttaa birshshettai “Halaqiyo” giyoogaa.</span></p>
<p class="f" id="FN3"><span class="notemark">16</span><a class="notebackref" href="#V19">17:19</a>
 <span class="fk">Yisaaqa: </span><span class="ft">Ha sunttaa birshshettai “I miiccees” giyoogaa.</span></p>

<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
