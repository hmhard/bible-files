<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Doomettaabaa 24</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Doomettaabaa</a></li>
<li><a href='GEN23.htm'>&lt;</a></li>
<li><a href='GEN.htm'>24</a></li>
<li><a href='GEN25.htm'>&gt;</a></li>
</ul>
<div class="main">
 
<div class='chapterlabel' id="V0"> 24</div><div class='s'>Yisaaqassi Machcha Oishettaasu </div><div class='p'> <span class="verse" id="V1">1&#160;</span>Abrahaami keehippe sa7aa sugidi cimiis; GODAI a ubbabankka anjjiis.  <span class="verse" id="V2">2&#160;</span>Abrahaami ba ashkkaraa, ba so asa ubbau halaqatiya, ba aqo ubbau godattiyaagaa hagaadan yaagiis; “Ne kushiyan ta gulbbataa oiqqa;  <span class="verse" id="V3">3&#160;</span>taani eta giddon de7iyo Kanaanetu macca naatuppe ta na7aayyo machcho oichchenna mala, GODAN, saluwaa Xoossaaninne sa7aa Xoossan taani nena caaqettais;  <span class="verse" id="V4">4&#160;</span>shin neeni ta yelettido biittaa, ta dabbotukko baada, ta na7aa Yisaaqayyo machcho oichcha” yaagiis. </div><div class='p'> <span class="verse" id="V5">5&#160;</span>Yaagin a ashkkarai, “Maccaasiyaa tanaara yaanau dosennabaa gidikko, ne na7aa neeni yiido biitti guyye efoo?” yaagidi oichchiis. </div><div class='p'> <span class="verse" id="V6">6&#160;</span>Oichchin Abrahaami, “Ta na7aa yaa efeennaadan nena era!  <span class="verse" id="V7">7&#160;</span>GODAI, saluwaa Xoossai, tana ta aawaa sooppenne ta yelettido biittaappe kessidaagee taayyo, ‘Ne zariyaayyo taani ha biittaa immana’ yaagidi caaqqidaagee, neeni ta na7aayyo yaappe machcho demmana mala, i ba kiitanchchaa neeppe sinttau kiittana.  <span class="verse" id="V8">8&#160;</span>Maccaasiyaa nenaara guyye yaanau dosennabaa gidikko, ha taani nena caaqettido caaqoi neeyyo gometenna; shin ta na7aa yaa guyye mulekka efooppa” yaagiis.  <span class="verse" id="V9">9&#160;</span>Yaagin ashkkarai ba godaa Abrahaama gulbbataa oiqqiis; oiqqidi ha yohuwaassi caaqqiis. </div><div class='p'> <span class="verse" id="V10">10&#160;</span>Hegaappe guyyiyan, ashkkarai ba godaa gaameelatuppe tammaa ekkidi, ba godaa miishshaappekka murutaa murutaa ekkidi biis; biidi Masphphexoomiyaa giyo biittan Naakoora katamaa gakkiis.  <span class="verse" id="V11">11&#160;</span>Gakkidi omarssi, maccaasai haattaa tikkanau yiyo wodiyan, katamaappe gaxan haatta ollaa matan ba gaameelata gulbbatissiis. </div><div class='p'> <span class="verse" id="V12">12&#160;</span>Yaatidi i hagaadan yaagidi woossiis; “GODAU, ta godaa Abrahaama Xoossau, hachchi taani qoppada yiidobaa tau injjeya; qassi ta godaa Abrahaamayyo kehabaa ootta.  <span class="verse" id="V13">13&#160;</span>Be7a! Taani ha haattaa pulttuwaa matan eqqais; ha katamaa asaa macca naatinne haattaa tikkanau haa yoosona.  <span class="verse" id="V14">14&#160;</span>Taani, ‘Ane otuwaa ziqqi oottada tana haattaa ushsha’ giyo wode, akka, ‘Hekko uya; qassi ne gaameelatakka taani ushshana’ yaagiyaara, hinna ne ashkkaraa Yisaaqayyo neeni dooridooro gidu; neeni ta godaayyo kehabaa oottidoogaa taani hegan erana” yaagiis. </div><div class='p'> <span class="verse" id="V15">15&#160;</span>Biron i woosaa zaarennan de7ishin, Ribiqa haatta otuwaa tookkada puttu gaasu. O Baatu7eeli yeliis; Baatu7eeli Milkki na7aa; Milkka Abrahaama ishaa Naakoora keettaayyiyo.  <span class="verse" id="V16">16&#160;</span>Ribiqa keehi puulanchchanne attuma asi xalibeenna geela7o. Pulttuwaa duge wodhdhada, ba otuwaa kunttada kiyaasu.  <span class="verse" id="V17">17&#160;</span>Kiyin he ashkkarai ikko woxxi biidi o, “Ne otuwaappe tana guutta haattaa ushsharkkii!” yaagiis. </div><div class='p'> <span class="verse" id="V18">18&#160;</span>Yaagin a, “Eeno ta godau, uyikkii” yaagaasu. Eesotada otuwaa ba hashiyaappe wottada, geddi ootta oiqqada a ushshaasu.  <span class="verse" id="V19">19&#160;</span>A ushshidoogaappe guyyiyan, “Ne gaameelatikka alana gakkanaassi taani etayyo haattaa duuqqana” yaagaasu.  <span class="verse" id="V20">20&#160;</span>Attida haattaa eesuwan wonggiriyan tigada, hara haattaa duuqqanau ollaa woxxaasu; gaameelati ubbai alana gakkanaashin, haattaa ollaappe duuqqa duuqqada ehaada wonggiriyan tigada ushshaasu.  <span class="verse" id="V21">21&#160;</span>I qoppidi yiido qofaa GODAI injjeyiiddi de7iyaakkonne eranau bitanee co77u giidi o xeellees. </div><div class='p'> <span class="verse" id="V22">22&#160;</span>Gaameelati haattaa uyi simmin, bitanee ichchashu giraame bagga gidiya worqqa qalabatiyaanne, xeetanne tammu giraame gidiya naa77u worqqa sagaayota kessiis;  <span class="verse" id="V23">23&#160;</span>kessidi o, “Neeni o na7ee? Ane tau yoota; ne aawaa son nuuyyo aqiyoosi de7anee?” yaagiis. </div><div class='p'> <span class="verse" id="V24">24&#160;</span>Yaagin a, “Taani Baatu7eela na7iyo; Baatu7eeli Milkka Naakoorayyo yelido na7aa.  <span class="verse" id="V25">25&#160;</span>Nuugan gidiya galabainne bassoi de7ees; qassi intte aqanaukka sohoi de7ees” yaagaasu. </div><div class='p'> <span class="verse" id="V26">26&#160;</span>Bitanee gulbbati GODAAYYO goinnidi,  <span class="verse" id="V27">27&#160;</span>hagaadan yaagiis; “Ta godaayyo kehiyoogaanne ammanettiyoogaa aggibeenna GODAI, ta godaa Abrahaama Xoossai galatetto! Taani yiishin, GODAI tana ta godaa dabbotu soo kaalettiis” yaagiis. </div><div class='p'> <span class="verse" id="V28">28&#160;</span>Na7iyaa woxxa baada, ba aayee son de7iya asaassi hanidabaa odaasu.  <span class="verse" id="V29">29&#160;</span>Ribiqeeyyo Laabaana giyo ishai de7ees; Laabaani kare kiyidi, haattaa pulttuwaa matan de7iya bitaniyaakko woxxiis.  <span class="verse" id="V30">30&#160;</span>Qalabatiyaanne ba michchee kushiyan de7iya sagaayota be7osaaranne Ribiqa bitanee bana giidobaa yootin siyosaara, kiyidi bitaniyaakko bi be7iis; bitanee gaameelatuura pulttuwaa matan eqqidaagaa demmiis.  <span class="verse" id="V31">31&#160;</span>Demmidi a, “GODAI nena anjjidoogoo, haaya! Neeni hagan karen aissi eqqai? Taani neeyyo keettaanne gaameelatuyyookka sohuwaa giigissaas” yaagiis. </div><div class='p'> <span class="verse" id="V32">32&#160;</span>Yaagin bitanee soo geliis; Laabaani gaameelatu caanaa birshshiis; galabaanne bassuwaa gaameelatuyyo yeggiis. Tohuwaa meeccanau ayyoonne aara de7iya asatuyyo haattaa ehiis;  <span class="verse" id="V33">33&#160;</span>qumaikka a sintti aadhdhiis. SHin i, “Taani tana ehidabaa intteyyo yootennan de7aidda katta miikke” yaagiis. </div><div class='p'>Yaagin Laabaani, “Yaakko yoota” yaagiis. </div><div class='p'> <span class="verse" id="V34">34&#160;</span>Hegaa gishshau i, “Taani Abrahaama ashkkaraa.  <span class="verse" id="V35">35&#160;</span>GODAI ta godaa keehi anjjin, i duretiis; dorssaa, miizzaa, biraa, worqqaa, attuma ashkkarata, macca ashkkarata, gaameelatanne hareta ayyo immiis.  <span class="verse" id="V36">36&#160;</span>Ta godaa keettaayyiyaa Saara ba ceegatettaa laittan ayyo attuma na7a yelaasu; yelin i baayyo de7iyaabaa ubbaa ayyo immiis.  <span class="verse" id="V37">37&#160;</span>Ta godai tana hagaadan caaqettiis; ‘Taani de7iyo Kanaane biittaa macca naatuppe ta na7aayyo machcho oichchoppa;  <span class="verse" id="V38">38&#160;</span>shin ta aawaa asaakko, ta zaretukko baada, ta na7aayyo machcho oichcha’ yaagiis.  <span class="verse" id="V39">39&#160;</span>Yaagin taani ta godaa, ‘Na7iyaa tanaara yaanau dosennan aggikko shin?’ yaagaas.  <span class="verse" id="V40">40&#160;</span>Yaagin i, ‘GODAI, taani a sinttan hemettidoogee nenaara ba kiitanchchaa kiittana; neeni ta na7aayyo ta aawaa asaappe, ta zaretuppe machcho demmana mala, ne biyoobaakka injjeyana.  <span class="verse" id="V41">41&#160;</span>Neeni ta zaretukko bin, eti neeyyo o immennan ixxikko, he wode neeyyo caaqoi gometenna’ yaagiis. </div><div class='p'> <span class="verse" id="V42">42&#160;</span>“Taani hachchi ha pulttuwaakko yiido wode yaagaas; ‘GODAU, ta godaa Abrahaama Xoossau, ne shene gidikko, taani biyo yohuwaa injjeya.  <span class="verse" id="V43">43&#160;</span>Be7a; taani ha pulttuwaa matan eqqais; geela7o issinniyaa haattaa tikkanau yiikko, taani o, “Tana ne otuwaappe guutta haattaa ushsharkkii!” yaagana.  <span class="verse" id="V44">44&#160;</span>Yaagin a tana, “Eeno uya; qassi ne gaameelatuyyookka taani haattaa duuqqana” yaagiyaara, GODAI ta godaa na7aayyo dooridooro gidu’ yaagaas. </div><div class='p'> <span class="verse" id="V45">45&#160;</span>“Taani ta wozanan woossiyoogaa zaarennan de7ishin, Ribiqa ba otuwaa tookka ekkada, puttu gaasu; pulttuwaa duge wodhdhada haattaa duuqqaasu; taani o, ‘Tana haattaa ushsharkkii’ yaagaas. </div><div class='p'> <span class="verse" id="V46">46&#160;</span>“Yaagin a eesuwan ba hashiyaappe otuwaa wottada, ‘Hekko uya; qassi taani ne gaameelata ushshana’ yaagaasu. Yaagin taani uyaas; qassi ta gaameelata a ushshaasu. </div><div class='p'> <span class="verse" id="V47">47&#160;</span>“Taani o, ‘Neeni o na7ii?’ yaagaas. </div><div class='p'>“Yaagin a, ‘Taani Baatu7eela na7iyo; Baatu7eeli, Milkka Naakoorayyo yelido na7aa’ yaagaasu. </div><div class='p'>“Yaagin taani iyyo qalabatiyaa aattaas; i kushiyankka sagaayota wottaas.  <span class="verse" id="V48">48&#160;</span>Hegaappe guyyiyan taani gulbbatada, GODAAYYO goinnaas; taani GODAA, ta godaa Abrahaama Xoossaa, ta godaa ishaa na7aa na7iyo a na7aassi ekkanau tana likke ogiyaa kaalettidaagaa galatais.  <span class="verse" id="V49">49&#160;</span>Ha77ikka intte ta godaayyo kehanabaanne ammanettanabaa gidikko, taayyo yootite; gidana xayikkonne yootite; hegaappe sinttan taani hananabaa erana” yaagiis. </div><div class='p'> <span class="verse" id="V50">50&#160;</span>Laabaaninne Baatu7eeli zaaridi yaagidosona; “Ha yohoi GODAAPPE yiis; nuuni neeyyo yaa haa gaanau danddayokko.  <span class="verse" id="V51">51&#160;</span>Ribiqo hanno be7a; ekkada efa; efin GODAI giidoogaadan ne godaa na7aassi machcho gidu bayin” yaagidosona. </div><div class='p'> <span class="verse" id="V52">52&#160;</span>Abrahaama ashkkarai eti giyoobaa siyido wode, sa7an gulbbatidi GODAAYYO goinniis.  <span class="verse" id="V53">53&#160;</span>Ashkkarai biraa alleequwaanne worqqaa alleequwaa, maayuwaakka kessidi, Ribiqiyyo immiis; qassi al77o miishshata i ishaayyoonne i aayeeyyo immiis. </div><div class='p'> <span class="verse" id="V54">54&#160;</span>Hegaappe guyyiyan, inne aara de7iyaageeti miidosonanne uyidosona; yaatidi yan aqidosona; eti guuran denddin, “Tana ta godaakko yeddite” yaagiis. </div><div class='p'> <span class="verse" id="V55">55&#160;</span>Yaagin i ishainne i aayyiyaa, “Na7iyaa issi tammu gallassa keenaa nunaara takku; hegaappe guyyiyan a baana” yaagidosona. </div><div class='p'> <span class="verse" id="V56">56&#160;</span>SHin i, “GODAI taani yiidobaa injjeyirggin, intte tana gam77issoppite; taani ta godaakko baana mala tana moissite” yaagiis. </div><div class='p'> <span class="verse" id="V57">57&#160;</span>Yaagin eti, “Na7iyo xeesidi ane o oichchoos” yaagidosona.  <span class="verse" id="V58">58&#160;</span>Yaagidi Ribiqo xeesidi, “Ha bitaniyaara buutee?” yaagidi oichchidosona. </div><div class='p'>Oichchin a, “Ee; taani baana” yaagaasu. </div><div class='p'> <span class="verse" id="V59">59&#160;</span>Yaanin eti bantta michchiyo Ribiqo, o dichchiyaariira, Abrahaama ashkkaraaranne a asatuura moissidosona.  <span class="verse" id="V60">60&#160;</span>Eti Ribiqo, </div><div class='q'>“Nu michchee Ribiqee, </div><div class='q2'>sha7aappe sha7aa gakkanau coratta. </div><div class='q'>Ne zareti bantta morkketu katamata laattona” yaagidi anjjidosona. </div><div class='m'> <span class="verse" id="V61">61&#160;</span>Hegaappe guyyiyan, Ribiqanne i danggiriixeti denddidi, gaameelata toggidi, bitaniyaara biidosona. Yaatin ashkkarai Ribiqo ekkidi biis. </div><div class='p'> <span class="verse" id="V62">62&#160;</span>He wode Yisaaqi, “Tana Be7iya De7o Xoossaa Pulttuwaa” giyo pulttuwaa mati biidi, Neegeeba bazzuwan de7ees.  <span class="verse" id="V63">63&#160;</span>Issi gallassi omarssi Yisaaqi ba wozanan qoppiiddi dembbaa kiyidi yuuyees; yuuyiiddi i xoqqu giidi xeelliyo wode, gaameelati yiyaageeta be7iis.  <span class="verse" id="V64">64&#160;</span>Ribiqakka xoqqu gaada xeelliyo wode, Yisaaqa be7aasu; be7ada gaameelaappe wodhdhaasu.  <span class="verse" id="V65">65&#160;</span>Wodhdhada ashkkaraa, “Ha nunaara gaittanau dembbaara yiya bitanee oonee?” yaagaasu. </div><div class='p'>Yaagin ashkkarai, “I ta godaattennee” yaagiis. Yaagin a ba shaashiyaa ekkada gullettaasu. </div><div class='p'> <span class="verse" id="V66">66&#160;</span>Qassi ashkkarai ba oottidobaa ubbaa Yisaaqassi yootiis.  <span class="verse" id="V67">67&#160;</span>Yisaaqi Ribiqo ba aayee Saari dunkkaaniyaa efiis. Efiidi o machchiis; akka ayyo machcho gidaasu. Yaatin i o siiqiisinne ba aayee haiquwan kayyottiyoogaappe minettiis. </div><ul class='tnav'>
<li><a href='index.htm'>Doomettaabaa</a></li>
<li><a href='GEN23.htm'>&lt;</a></li>
<li><a href='GEN.htm'>24</a></li>
<li><a href='GEN25.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
