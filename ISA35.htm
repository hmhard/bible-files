<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Isiyaasa 35</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Isiyaasa</a></li>
<li><a href='ISA34.htm'>&lt;</a></li>
<li><a href='ISA.htm'>35</a></li>
<li><a href='ISA36.htm'>&gt;</a></li>
</ul>
<div class="main">
 
<div class='chapterlabel' id="V0"> 35</div><div class='s'>Xillotettaa Ogiyaa </div><div class='p'> <span class="verse" id="V1">1&#160;</span>Bazzoinne mela biittai ufaittana; bazzoi ufaissaa poocu giiddi, ciishshaa ciyyana.  <span class="verse" id="V2">2&#160;</span>I keehippe ciyyana; poocu giidi ufaissan yexxana. Liibaanoosa bonchchoinne Qarmmeloosanne Saaroona gitatettai imettana; eti GODAA bonchchuwaanne nu Xoossaa gitatettaa be7ana. </div><div class='p'> <span class="verse" id="V3">3&#160;</span>Daafurida kushetanne arggaacida gulbbataa minttettite.  <span class="verse" id="V4">4&#160;</span>Wozanan yashshai de7iyoogeeta, “Minnite! Yayyoppite! Be7ite, intte Xoossai haluwaa kessanaunne ba xoossatettan eta qaxxayanau yaana; yiidi i inttena ashshana” yaagite. </div><div class='p'> <span class="verse" id="V5">5&#160;</span>He wode, qooqetu aifee dooyettana; tulletu haittaikka siyana.  <span class="verse" id="V6">6&#160;</span>Wobbeti genessadan guppana; duudetikka ufaissan yexxana; bazzon haattai melosan pulttoi xuuqqana.  <span class="verse" id="V7">7&#160;</span>Xuuggiya shafee dagattida haatta gidana; mela biittai haattaa pulttana; worakanati allaxxiyoosan maatai shombboqoinne ceeccai mokkana. </div><div class='p'> <span class="verse" id="V8">8&#160;</span>Yan aaho ogee de7ana; ikka Geeshshatettaa Ogiyaa geetettana. Geeshsha gidennaageeti he ogiyaara kanttokkona. SHin i geeshshatussa gidana; iita eeyyati an simerettokkona.  <span class="verse" id="V9">9&#160;</span>Yan gaammoi de7enna; yashshiya do7atikka hegaara kanttokkona; yaanikka beettokkona; shin wozettidaageetu xallai hemettana.  <span class="verse" id="V10">10&#160;</span>GODAI wozidoogeeti simmana; simmidi yexxiiddi, Xiyoone yaana; merinaa ufaissai eta huuphiyan wodhdhana. Eti ufaissaanne hashshu giyoobaa demmana; azzanoinne oolee wora baqatana. </div><ul class='tnav'>
<li><a href='index.htm'>Isiyaasa</a></li>
<li><a href='ISA34.htm'>&lt;</a></li>
<li><a href='ISA.htm'>35</a></li>
<li><a href='ISA36.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
