<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Yesuusi Kiittidoogeetu Oosuwaa 7</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Yesuusi Kiittidoogeetu Oosuwaa</a></li>
<li><a href='ACT06.htm'>&lt;</a></li>
<li><a href='ACT.htm'>7</a></li>
<li><a href='ACT08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>Isxxifaanoosa Haasayaa </div><div class='p'> <span class="verse" id="V1">1&#160;</span>Qeese ubbatu halaqai Isxxifaanoosa, “Hagee tumee?” yaagidi oichchiis. </div><div class='p'> <span class="verse" id="V2">2&#160;</span>Oichchin Isxxifaanoosi hagaadan yaagiis; “Ta ishatoo, ta aawatoo, siyite! Nu aawaa Abrahaami biron Kaaraane baanaappe kase Masphphexoomiyan de7ishin, bonchcho Xoossai ayyo beettidi,  <span class="verse" id="V3">3&#160;</span>‘Ne biittaappenne ne dabbotuppe shaahettada, taani nena bessiyo biitti ba’ yaagiis.  <span class="verse" id="V4">4&#160;</span>He wode Abrahaami Kaladaawetu biittaappe kiyidi, Kaaraanen de7anau biis. A aawai haiqqidoogaappe guyyiyan, Xoossai a ha biittaa intte ha77i de7iyoosaa ehiis.  <span class="verse" id="V5">5&#160;</span>I ha biittaappe harai atto, tohuwan yedhdhiyo sohuwaakka Abrahaamassi immibeenna; shin ayyo na7i xayikkokka, Xoossai a, ‘Taani neeyyoonne neeppe guyyiyan, ne zerettaayyo ha biittaa laata oottada immana’ yaagiis.  <span class="verse" id="V6">6&#160;</span>Xoossai Abrahaamassi, ‘Ne zareti hara biittan de7ana; yaani oiddu xeetu laittau eti ailletananne naaqettana.  <span class="verse" id="V7">7&#160;</span>SHin taani ne zareta haariya asaa bolli pirddana; hegaappe guyyiyan, eti he deriyaappe kiyidi, hagan tau goinnana’ yaagiis.  <span class="verse" id="V8">8&#160;</span>Xoossai Abrahaama zaree qaxxarettana mala aara maacettin, Yisaaqa i yelidi, hosppuntta gallassi qaxxariis; Yisaaqi Yaaqooba qaxxarin, qassi Yaaqoobi tammanne naa77u aawatu halaqata qaxxariis. </div><div class='p'> <span class="verse" id="V9">9&#160;</span>“Aawatu halaqati Yooseefa qanaatidi, Gibxxe biittaassi ailletanaadan, a baizzidosona; baizzinkka Xoossai aara issippe de7ees.  <span class="verse" id="V10">10&#160;</span>A waaye ubbaappekka a kessiis; qassi Gibxxe kawuwaa sinttankka nashuwaanne aadhdhida eratettaa ayyo immiis; Gibxxe kawoi Yooseefassi Gibxxe biittaanne ba keetta ubbaa haaranaadan, sunttatettaa immiis. </div><div class='p'> <span class="verse" id="V11">11&#160;</span>“Gibxxe biittaaninne Kanaane biittan ubban koshai gelidi, daro asaa tuggayiis; tuggayin nu aawati quma demmibookkona.  <span class="verse" id="V12">12&#160;</span>Yaaqoobi Gibxxe biittan kattai de7iyoogaa siyidi, nu aawata koiro yaa yeddiis.  <span class="verse" id="V13">13&#160;</span>Naa77antto buussan Yooseefi ba ishanttussi erettiis; qassi Gibxxe kawoikka Yooseefa zariyaa eriis.  <span class="verse" id="V14">14&#160;</span>Yooseefi ba aawaa Yaaqoobinne ba dabbo ubbai muleera laappun tammanne ichchashu asai baakko yaana mala, kiittidi xeegissiis.  <span class="verse" id="V15">15&#160;</span>Yaaqoobi Gibxxe biittaa wodhdhidi haiqqiis; nu aawatikka yaani haiqqidosona.  <span class="verse" id="V16">16&#160;</span>Eta ahai he sohuwaappe Sekeema giyo biittaa toohettidi, yaani Abrahaami Hamoora naatuppe daro biran shammido makkaanan moogettiis. </div><div class='p'> <span class="verse" id="V17">17-18&#160;</span>“SHin Xoossai Abrahaamassi immana giidoogee polettiyo wodee gakkana matin, Yooseefa erenna hara kawoi Gibxxe biittan denddana gakkanaassi, asai dari dari biis.  <span class="verse" id="V19">19&#160;</span>He kawoi nu zariyaa cimmidi, guutta naati haiqqana mala, kare eta kessi olanaadan, nu aawata un77ettiis. </div><div class='p'> <span class="verse" id="V20">20&#160;</span>“Muusee yelettidoi he wode; Xoossaa sinttan i daro lo77o na7a gidiis; ba aawaa keettan heezzu agina gakkanaas dicciis.  <span class="verse" id="V21">21&#160;</span>Muusee wora olettido wode, Gibxxe kawuwaa na7iyaa demmada ba na7adan a dichchaasu.  <span class="verse" id="V22">22&#160;</span>Muusee Gibxxetu aadhdhida eratettaa ubbaa tamaaridi, qaalaaninne oosuwan wolqqaama asa gidiis. </div><div class='p'> <span class="verse" id="V23">23&#160;</span>“SHin Muuseyyo yelettoosappe laittai oitamaa kumido wode, ba ishantta, Israa7eela asata be7anau ba wozanan qoppiis.  <span class="verse" id="V24">24&#160;</span>Israa7eelatuppe issuwaa Gibxxe issoi naaqqishin be7idi, he Israa7eeliyaa maaddiis; he naaqqida Gibxxe bitaniyaa woridi, a haluwaa kessiis.  <span class="verse" id="V25">25&#160;</span>Muusee ba ishantta ba baggaara Xoossai ashshana haniyoogaa eti akeekidosona giidi qoppiis; shin eti akeekibookkona. </div><div class='p'> <span class="verse" id="V26">26&#160;</span>“Wonttetta gallassi naa77u Israa7eela asati issoi issuwaara warettiyaageeta demmidi, eta sigettanau koyidi, ‘Asatoo, Ishantti intte aissi issoi issuwaa naaqqeetii?’ yaagiis. </div><div class='p'> <span class="verse" id="V27">27&#160;</span>“SHin he ba shooruwaa naaqqiyaagee Muusa, ‘Nena nu bolli haariyaagaanne daanna oottidi, sunttidai oonee?  <span class="verse" id="V28">28&#160;</span>Neeni zine Gibxxe bitaniyaa woridoogaadan, tanakka woranau koyaiyye?’ yaagidi, Muusa gaxi sugi yeggiis.  <span class="verse" id="V29">29&#160;</span>Muusee hegaa siyido wode Gibxxeppe baqatidi, Midiyaama biittan bete gididi de7iiddi, naa77u attuma naata yaani yeliis. </div><div class='p'> <span class="verse" id="V30">30&#160;</span>“Godaa kiitanchchai oitamu laittaappe guyyiyan, Siinaa Deriyaa matan de7iya bazzuwaa buuran eexxiya tamaa lacuwaa giddon Muusessi beettiis.  <span class="verse" id="V31">31-32&#160;</span>Muusee ba be7idoogau garamettidi, akeeki xeellanau buuraa mati i shiiqidaashin, Godaa qaalai, ‘Taani ne aawatu Xoossaa, Abrahaama Xoossaa, Yisaaqa Xoossaa, Yaaqooba Xoossaa’ yaagidi Muusekko yiis. Muusee yashshaa kokkoridi, xeellanau xalibeenna. </div><div class='p'> <span class="verse" id="V33">33&#160;</span>“Godai Muusa, ‘Neeni eqqido biittai geeshsha gidiyo gishshau, ne tohuwan de7iya caammaa kessa.  <span class="verse" id="V34">34&#160;</span>Taani Gibxxen de7iya ta asaa waayiyaa geeshsha be7ada, qassi eta ooliyaakka siyada, eta ashshanau wodhdhaas. Ha77i haa ya. Taani nena Gibxxe kiittana’ yaagiis. </div><div class='p'> <span class="verse" id="V35">35&#160;</span>“He Muusa Israa7eelati; ‘Nena nuna haariyaagaanne daanna oottidi sunttidai oonee?’ yaagidi ixxidosona; ixxin buuraa giddon ayyo beettida kiitanchchan haariyaagaanne ashshiyaagaa gidana mala, Xoossai a kiittiis.  <span class="verse" id="V36">36&#160;</span>He Muusee Israa7eelata Gibxxe biittan Zo7o Abbaaninne bazzuwan, oitamu laittau oorattabaanne Xoossai oottiyo malaataa oottiiddi, Gibxxeppe kaalettiis. </div><div class='p'> <span class="verse" id="V37">37&#160;</span>“Israa7eela asaassi, ‘Xoossai tana denttidoogaadan, intte zariyaa giddoppe ta mala hananabaa yootiyaagaa intteyyo denttana’ yaagidai he Muusa.  <span class="verse" id="V38">38&#160;</span>I Israa7eela asaa maabaraara issippe bazzuwan de7idaagaa; i nu aawatuuranne Siinaa Deriyaa bollan baassi haasayida kiitanchchaara issippe de7iis. Yaatidi Xoossaappe de7uwaa qaalaa nuussi immanau ekkiis. </div><div class='p'> <span class="verse" id="V39">39&#160;</span>“Muusessi nu aawati azazettanau dosibookkona; shin gede a sugi olidi, guyye gibxxe simmanau amottidosona.  <span class="verse" id="V40">40&#160;</span>Qassi Aaroona, ‘Nuna kaalettiya xoossata nuussi ootta; aissi giikko, ha nuna Gibxxeppe ehiida Muusee waanidaakkonne nuuni erokko’ yaagidosona.  <span class="verse" id="V41">41&#160;</span>Mara milatissidi, he wode eeqaa oottidosona; he eeqaassi yarshshuwaa yarshshidi, bantta kushee oottido oosuwan ufaittidosona.  <span class="verse" id="V42">42&#160;</span>SHin Xoossai etau zokkuwaa zaariis; eti saluwaa xoolinttiyaassi goinnanaadan, eta yeggi bayiis; hananabaa yootiyaageetu maxaafan, </div><div class='q'>‘Israa7eela asatoo, oitamu laittaa </div><div class='q2'>bazzon shukkido mehiyaanne yarshshuwaa </div><div class='q'>taassi yarshshidetii? </div><div class='q'> <span class="verse" id="V43">43&#160;</span>Intte intteyyo goinnanau </div><div class='q'>oottido eeqata, Molooka dunkkaaniyaanne </div><div class='q2'>Refaana giyo intte xoossaa xoolinttiyaa tookkideta. </div><div class='q'>Taani inttena Baabilooneppe </div><div class='q2'>hini baggi yeddana’ </div><div class='m'>geetettidi xaafettiis. </div><div class='p'> <span class="verse" id="V44">44&#160;</span>“Muusee ba be7idoogaa milatissidi, Godai ayyo odidoogaadan oottido markka dunkkaanee nu aawatussi bazzuwan de7ees.  <span class="verse" id="V45">45&#160;</span>Qassi nu aawati dunkkaaniyaa bantta aawatuppe kayan ekkidi, Xoossai kase yedettido Aihuda gidenna asaa biittaa oiqqido wode, Yaasuura gelissidosona; he dunkkaanee Daawiti de7iyo wodee gakkanaassikka he sohuwan de7iis.  <span class="verse" id="V46">46&#160;</span>Daawiti Xoossan sabettiis; qassi Yaaqooba Godai de7ana keettaa keexxanau Xoossaa woossiis.  <span class="verse" id="V47">47&#160;</span>SHin ayyo keettaa keexxidai Solomona. </div><div class='p'> <span class="verse" id="V48">48-50&#160;</span>“SHin hananabaa yootiyaagee, </div><div class='q'>‘Godai, “Saloi ta kawotaa araataa; </div><div class='q2'>sa7aikka ta tohoi yedhdhiyoosaa. </div><div class='q'>Yaatin, taayyo ai mala keetta keexxuuteetii? </div><div class='q2'>Woi taani shemppanasai awaanee? </div><div class='q'>Ha ubbabaa ta kushiyan oottabeikkinaa?” yaagees’ </div><div class='m'>giidoogaadan, Ubbaappe Bolla Xoossai asi keexxido keettan de7enna. </div><div class='p'> <span class="verse" id="V51">51&#160;</span>“Intte aiba morgge zozzida asee? Intte wozanai Xoossaa qaalaa ekkanau aiba dammidee? Intte haittaikka aiba tullidee? Ubba wode Geeshsha Ayyaanaassi azazettennan ixxeeta.  <span class="verse" id="V52">52-53&#160;</span>Hananabaa yootiyaageetun intte aawati waissibeennai oonee? Xoossaa Na7ai Xilloi yaanaagaa kasetidi yootidaageetakka woridosona. Ha77i inttekka kiitanchchatu kushiyaappe Xoossaa higgiyaa ekkidi azazettibeennaageeti, Xilluwaa aatti immidi worideta” yaagiis. </div><div class='s'>Isxxifaanoosa SHuchchan Caddidi Woridosona </div><div class='p'> <span class="verse" id="V54">54&#160;</span>Eti hegaa siyido wode, bantta wozanan Isxxifaanoosassi daro yiillotidi, bantta menttershshaa sa77idi manddidosona.  <span class="verse" id="V55">55&#160;</span>SHin Isxxifaanoosi banan Geeshsha Ayyaanai kumin, saluwaa pude tishshi ootti xeellidi, Xoossaa bonchchuwaanne Yesuusi Xoossaappe ushachcha baggan eqqidaagaa be7iis.  <span class="verse" id="V56">56&#160;</span>Be7idi, “Xeellite, taani saloi dooyettin, Asa Na7ai Xoossaappe ushachcha baggan eqqidaagaa be7ais” yaagiis. </div><div class='p'> <span class="verse" id="V57">57&#160;</span>Qaalaa xoqqu oottidi wocamiiddi, bantta haittaa tuccidi, issippe akko wottaa shoddidosona.  <span class="verse" id="V58">58&#160;</span>Katamaappe gaxaa a kessidi, shuchchan caddidosona. Markkati bantta maayuwaa issi Saa7oola giyo wodallaa matan wottidosona. </div><div class='p'> <span class="verse" id="V59">59&#160;</span>Isxxifaanoosi, “Ta Godaa Yesuusaa, ta shemppuwaa ekka” yaagidi xeesishin, eti shuchchan a caddoosona.  <span class="verse" id="V60">60&#160;</span>Caddishin gulbbatidi, ba qaalaa xoqqu oottidi, “Ta Godau, ha nagaraa etau atto ga” yaagiis. Hegaa yaaginnee haiqqi aggiis. Saa7oolikka Isxxifaanoosa woriyoogaa ufaittiis. </div><ul class='tnav'>
<li><a href='index.htm'>Yesuusi Kiittidoogeetu Oosuwaa</a></li>
<li><a href='ACT06.htm'>&lt;</a></li>
<li><a href='ACT.htm'>7</a></li>
<li><a href='ACT08.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
