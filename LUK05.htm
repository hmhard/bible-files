<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Luqaasa 5</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Luqaasa</a></li>
<li><a href='LUK04.htm'>&lt;</a></li>
<li><a href='LUK.htm'>5</a></li>
<li><a href='LUK06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Yesuusi Koiro Erissiyo Ashkkarata Xeesiis </div><div class='r'>(Maatiyoosa 4:18-22; Marqqoosa 1:16-20) </div><div class='p'> <span class="verse" id="V1">1&#160;</span>Asai Xoossaa qaalaa Yesuusappe siyiiddi a sugin, Yesuusi Genssereexa abbaa lanqqiyan eqqiis.  <span class="verse" id="V2">2&#160;</span>Eqqidi abbaa lanqqiyan de7iya naa77u wolwoluwaa be7iis. Hegan moliyaa oiqqiyaageeti wolwoluwaappe kiyidi, bantta gitiyaa meeccoosona.  <span class="verse" id="V3">3&#160;</span>Yesuusi he wolwolotuppe issuwan, Simoonaagan gelidi, “Ha wolwoluwaa abbaa lanqqiyaappe guuttiyo giddokko shiishsha” yaagidi Simoona woossiis. He wolwoluwaa giddon uttidi, deriyaa tamaarissiis. </div><div class='p'> <span class="verse" id="V4">4&#160;</span>Haasayaa wurssidoogaappe guyye baggan Simoona, “Ciimmatiya sohuwaa shiiqa; moliyaa oiqqanau intte gitiyaa haattan yeggite” yaagiis. </div><div class='p'> <span class="verse" id="V5">5&#160;</span>Simooni zaaridi, “Godau, qamma ubbaa daafuridi, ainne oiqqibookko; shin ha77i ne qaalaadan gitiyaa yeggais” yaagiis. </div><div class='p'> <span class="verse" id="V6">6&#160;</span>Yeggidoogaappe guyye baggan, keehi daro moliyaa oiqqin, gitee daahettana haniis.  <span class="verse" id="V7">7&#160;</span>Etaara issippe oottiya hara wolwoluwan de7iyaageeti yiidi banttana maaddana mala, eta wuttin, yiidi naa77u wolwoluwaakka haattai mittana gakkanaashin, moliyaa kunttidosona. </div><div class='p'> <span class="verse" id="V8">8&#160;</span>SHin Simoon PHeexiroosi hegaa be7ido wode, Yesuusa tohuwan kunddidi, “Godau, taani nagaranchcha gidido gishshau, taappe shaahetta” yaagiis.  <span class="verse" id="V9">9&#160;</span>Simooninne aara de7iya hara asai ubbai bantta oiqqido daro moliyaa be7idi, garamettidosona.  <span class="verse" id="V10">10&#160;</span>Hegaadankka Simoonaara issippe oottiyaageeti, Zabddiyoosa naati, Yaaqoobinne Yohaannisi garamettidosona. </div><div class='p'>Garamettin Yesuusi Simoona, “Yayyoppa; hagaappe sinttan neeni asa oiqqiyaagaa gidana” yaagiis.  <span class="verse" id="V11">11&#160;</span>Eti wolwolota haattaappe gaxaa kessidoogaappe guyye baggan, ubbabaa aggi bayidi, Yesuusa kaallidosona. </div><div class='s'>Yesuusi Inchchirichchai Oiqqido Bitaniyaa Pattiis </div><div class='r'>(Maatiyoosa 8:1-4; Marqqoosa 1:40-45) </div><div class='p'> <span class="verse" id="V12">12&#160;</span>Yesuusi katamatuppe issinnen de7ishin, issi inchchirichchai bolla ubban kumido bitanee Yesuusakko yiidi, a be7idi, a sinttan gulbbatidi, “Godau, neeni koyikko, tana pattanau danddayaasa” yaagidi woossiis. </div><div class='p'> <span class="verse" id="V13">13&#160;</span>Yesuusi ba kushiyaa yeddidi, a bochchidi, “Taani koyais; paxa!” yaagin, sohuwaarakka inchchirichchai bitaniyaa yeddi aggiis.  <span class="verse" id="V14">14&#160;</span>Yesuusi a, “Hagaa oossinne yootoppa; shin qeesiyaakko baada ne bollaa a bessa; neeni geeshsha gididoogaa asaa erissanau Muusee azazidoogaadankka yarshshuwaa yarshsha” yaagiis. </div><div class='p'> <span class="verse" id="V15">15&#160;</span>SHin Yesuusabai daro sohuwaa gakkiyo wode, cora asai i odiyoogaa siyanaunne bantta harggiyaappe paxanau shiiqoosona.  <span class="verse" id="V16">16&#160;</span>SHin Yesuusi asi bainnasaa biidi woossees. </div><div class='s'>Yesuusi Silida Bitaniyaa Pattiis </div><div class='r'>(Maatiyoosa 9:1-8; Marqqoosa 2:1-12) </div><div class='p'> <span class="verse" id="V17">17&#160;</span>Issi gallassi, Yesuusi tamaarissishin, Galiilaaninne Yihudan de7iya katamaa ubbaappenne Yerusalaameppe yiida Parisaawetinne higgiyaa tamaarissiyaageeti he sohuwan uttidosona. Yesuusi hargganchchata pattana mala, Godaa wolqqai a bolli de7ees.  <span class="verse" id="V18">18&#160;</span>Amarida asati bollai silido issi bitaniyaa halan tookkidi, Yesuusakko ehiidosona; ehiidi, soo gelissanaunne Yesuusa sinttan a wottanau koyidosona.  <span class="verse" id="V19">19&#160;</span>Asai darido gishshau, soo a gelissanau etassi ogee xayin, keettaa huuphiyaa kiyidi, kaaraa lukkidi, bitaniyaa a halaara duge yeddidi, Yesuusa sinttan de7iya asaa giddon wottidosona.  <span class="verse" id="V20">20&#160;</span>Yesuusi eta ammanuwaa be7idi, “Bitaniyau, ne nagarai atto geetettiis” yaagiis. </div><div class='p'> <span class="verse" id="V21">21&#160;</span>Yaagin, higgiyaa tamaarissiyaageetinne Parisaaweti, “Laa hagee Xoossaa bolli iitabaa haasayiyaagee oonee? Xoossaa xalaalaappe attin, harai ooni nagara atto gaanau danddayii?” yaagidi, bantta giddon qofaa doommidosona. </div><div class='p'> <span class="verse" id="V22">22&#160;</span>Yesuusi eta qofaa eridi, “Intte intte wozanan hagaadan aissi qoppeetii?  <span class="verse" id="V23">23&#160;</span>‘Ne nagarai atto geetettiis’ giyoogee mateeyye woi ‘Dendda eqqada hemetta’ giyoogee matee?  <span class="verse" id="V24">24&#160;</span>Qassi sa7aa bollan nagara atto gaanau taayyo Asa Na7aayyo alaafetettai de7iyoogaa taani inttena bessana” yaagidi, bollai silido bitaniyaa, “Nena gais; dendda eqqa. Yaatada ne halaa tookkada ne soo ba” yaagiis. </div><div class='p'> <span class="verse" id="V25">25&#160;</span>Sohuwaara eta sinttan denddi eqqidi, ba zin77ido halaa tookkidi, Xoossaa galatiiddi, ba soo biis.  <span class="verse" id="V26">26&#160;</span>Bin eti ubbai, garamettidosona. Daro yayyidi, “Hachchi nuuni oorattabaa be7ida” yaagidi Xoossaa galatidosona. </div><div class='s'>Yesuusi Maatiyoosa Geetettiya Leewa Xeegiis </div><div class='r'>(Maatiyoosa 9:9-13; Marqqoosa 2:13-17) </div><div class='p'> <span class="verse" id="V27">27&#160;</span>Hegaappe guyyiyan, Yesuusi kiyidi, giiraa ekkiya Leewa giyoogee giiraa ekkiyo ba sohuwan uttidaagaa demmidi, “Tana kaalla” yaagiis.  <span class="verse" id="V28">28&#160;</span>Yaagin Leewi ubbabaa aggi bayidi, denddi eqqidi, a kaalliis. </div><div class='p'> <span class="verse" id="V29">29&#160;</span>Leewi ba son Yesuusa mokkanau daro imatuwaa makkiis. Hegan giiraa ekkiyaageetinne hara asai etaara issippe uttidosona.  <span class="verse" id="V30">30&#160;</span>Parisaawetinne higgiyaa tamaarissiya, etaara oottiyaageeti, “Giiraa ekkiyaageetuuranne nagaranchchatuura intte aissi issippe meetii? Qassi aissi issippe uyeetii?” yaagidi, Yesuusi erissiyo ashkkaratu bolli zuuzummidosona. </div><div class='p'> <span class="verse" id="V31">31&#160;</span>Yesuusi zaaridi, “Hargganchchatuppe attin, payyatuyyo aakimee koshshenna.  <span class="verse" id="V32">32&#160;</span>Taani nagaranchchati bantta nagaraappe simmanaadan, eta xeesanau yiidoogaappe attin, xillota xeesanau yabeikke” yaagiis. </div><div class='s'>Xoomaabaa Oichchido Oishaa </div><div class='r'>(Maatiyoosa 9:14-17; Marqqoosa 2:18-22) </div><div class='p'> <span class="verse" id="V33">33&#160;</span>Eti Yesuusa, “Yohaannisi erissiyo ashkkarati daro wode xoomoosona; woossoosona; qassi Parisaaweti erissiyo ashkkaratikka hegaadan oottoosona. SHin ne erissiyo ashkkarati moosona, uyoosona” yaagidosona. </div><div class='p'> <span class="verse" id="V34">34&#160;</span>Yesuusi eta hagaadan yaagiis; “Bullachchaa yiida asata machchiyo ekkiyaagee etaara de7ishin, xoomissanau danddayeetii? Danddayekketa;  <span class="verse" id="V35">35&#160;</span>shin machchiyo ekkiyaagaa eta matappe efaana wodee yaana; eti he wode xoomana” yaagiis. </div><div class='p'> <span class="verse" id="V36">36&#160;</span>Yesuusi etayyo leemisuwaa odiiddi, “Ooratta maayuwaappe peeridi, ceega maayo bolli wotti sikkiya asi baawa; hegaadan oottikko, ooratta maayuwaa peererettana; ooratta maayuwaappe peeridoogeekka ceega maayuwaassi giigenna.  <span class="verse" id="V37">37&#160;</span>Ho77o woine eessa ceega ogoron naaqqiya asi baawa; naaqqikko he woiniyaa eessai ogoruwaa daakkana; baukka gukkana; ogoroikka moorettana.  <span class="verse" id="V38">38&#160;</span>SHin ho77o woine eessa ooratta ogoron naaqqanau koshshees; eti issoi issuwaa naagoosona.  <span class="verse" id="V39">39&#160;</span>Gam77ida woine eessa lo77o yaagiyo gishshau, a uyirggidi, oorattaa uyanau koyiyai ooninne baawa” yaagiis. </div><ul class='tnav'>
<li><a href='index.htm'>Luqaasa</a></li>
<li><a href='LUK04.htm'>&lt;</a></li>
<li><a href='LUK.htm'>5</a></li>
<li><a href='LUK06.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
