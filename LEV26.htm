<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Wogaabaa 26</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Wogaabaa</a></li>
<li><a href='LEV25.htm'>&lt;</a></li>
<li><a href='LEV.htm'>26</a></li>
<li><a href='LEV27.htm'>&gt;</a></li>
</ul>
<div class="main">
 
<div class='chapterlabel' id="V0"> 26</div><div class='s'>Azazettin Beettiya Anjjuwaa </div><div class='p'> <span class="verse" id="V1">1&#160;</span>GODAI hagaadan yaagees; “Intte etayyo goinnanau eeqata medhdhoppite; qassi hawulttiyaa, masettida misiliyaa woikko masettida shuchchaa essoppite. Taani, GODAI, intte Xoossaa.  <span class="verse" id="V2">2&#160;</span>Ta Sambbatata naagite; ta Dunkkaaniyaa bonchchite. Taani GODAA. </div><div class='p'> <span class="verse" id="V3">3&#160;</span>“Intte ta higgiyan biikko, ta azazotakka naagikkonne oottikko,  <span class="verse" id="V4">4&#160;</span>taani intteyyo iraa wodiyan bukissana; biittaikka kattaa darissidi mokkana; dembbaa mittatikka aifiyaa aifana.  <span class="verse" id="V5">5&#160;</span>Intte kattaa qoxxiyo wodiyaappe biidi woiniyaa aifiyaa maxiyo wodee gakkanaashin kattaa qoxxana; qassi woiniyaa aifiyaa maxoikka biidi kattaa zeriyo wodee gakkanaashin wurenna. Intte kallana gakkanaashin qumaa maana; qassi intte intte biittankka saruwan de7ana. </div><div class='p'> <span class="verse" id="V6">6&#160;</span>“Taani biittau sarotettaa immana; ooninne yashissennan intte xiskkana. Iita do7ata taani biittaappe xaissana; intte biittan naa77antto olai denddenna.  <span class="verse" id="V7">7&#160;</span>Intte morkketa intte yedettana; yedettin intte sinttan eti bisuwan haiqqana.  <span class="verse" id="V8">8&#160;</span>Intteppe ichchashai xeetaa yedettana; qassi xeetai tammu sha7aa yedettana. Intte morkketi intte sinttan bisuwan haiqqana. </div><div class='p'> <span class="verse" id="V9">9&#160;</span>“Taani ta sinttaa inttekko zaarana; zaarada inttena aifissana; inttena darissana. Qassi taani ta maachchaa inttenaara minttana.  <span class="verse" id="V10">10&#160;</span>Intte shaachcha kattaa maana; qassi ha laitta kattaa wottanau, shaachcha kattaa diggidi sohuwaa kessana.  <span class="verse" id="V11">11&#160;</span>Taani ta de7iyo sohuwaa intte giddon oottana; taani inttena shenetikke.  <span class="verse" id="V12">12&#160;</span>Taani intte gidduwan hemettana; qassi intte Xoossaa gidana; inttekka ta asa gidana.  <span class="verse" id="V13">13&#160;</span>Intte Gibxxetuyyo aille gidennaadan, Gibxxe biittaappe inttena kessidaagee taani GODAI intte Xoossaa. Taani intte ailletettaa qambbaraa menttaas; qassi inttekka xoqqu giidi hemettanaadan oottaas. </div><div class='s'>Azazettennan Ixxin Gakkiya Qixaatiyaa </div><div class='p'> <span class="verse" id="V14">14&#160;</span>“SHin intte taani giyoobaa siyennan ixxikkonne, ha azazota ubbaakka oottennan ixxikko,  <span class="verse" id="V15">15&#160;</span>ta wogaa intte karikko, qassi ta azazota ubbaa oottennan ixxidi, ta maachchaa kanttanau intte ta higgiyaa shenetikko,  <span class="verse" id="V16">16&#160;</span>he wode taani intte bolli hagaa oottana: Intte akeekennan de7ishin yashshaa, gilqqatettaa, intte aifiyaa jallettiyaanne inttena keehippe harggissiya mishuwaa intte bolli ehaana. Intte zerettaa zerana; shin i hada; aissi giikko, hegaa intte morkketi maana.  <span class="verse" id="V17">17&#160;</span>Taani ta som77uwaa intte bolli tukkana; intte morkketu sinttan intte kunddana; inttena ixxiyaageeti inttena haarana; qassi ooninne yedettennan intte baqatana. </div><div class='p'> <span class="verse" id="V18">18&#160;</span>“Hagaa ubbaa oottinkka intte tana siyennan ixxikko, taani intte nagaraa gishshau intte qixaatiyaa laappun dakko gujjana.  <span class="verse" id="V19">19&#160;</span>Intte wolqqaa otoruwaa taani menttana; saluwaa birata mala oottana; intte biittaakka nahaasiyaa giyo birataa mala oottana.  <span class="verse" id="V20">20&#160;</span>Intte wolqqai hadasan wurana; aissi giikko, intte biittai kattaa mokkenna; biittan de7iya mittatikka aifiyaa aifokkona. </div><div class='p'> <span class="verse" id="V21">21&#160;</span>“Intte taayyo ixxis giikkonne taani giyoobaakka siyennan ixxikko, intte nagaraa keena laappun dakko boshaa taani intte bollan ehaana.  <span class="verse" id="V22">22&#160;</span>Taani intte bolli bazzo do7ata yeddana; eti intte naata bonqqana; intte meheta xaissana; intte qoodaakka guuttana; hegaa gaasuwan intte hemettiyo ogee bazzo gidana. </div><div class='p'> <span class="verse" id="V23">23&#160;</span>“Ha ubba qixaatiyankka intte taakko simmennan ixxis giidi biikko,  <span class="verse" id="V24">24&#160;</span>he wode tankka intteyyo ixxis gaana; qassi intte nagaraa gishshau taani ta huuphen inttena laappun dakkuwaa qaxxayana.  <span class="verse" id="V25">25&#160;</span>Ta maachchaa menttido haluwaa kiyiya bisuwaa taani intte bolli ehaana; intte intte katamatun shiiqikkokka, taani intte bollan boshaa yeddana. Qassi inttekka intte morkketu kushiyan aadhdhidi imettana.  <span class="verse" id="V26">26&#160;</span>Intte kattaa taani xaissiyo wode, tammu maccaasati issi bashiyan oittaa uukkana; hegaakka meezaanan likkidi shaakkana; intte hegaa maana, shin kallekketa. </div><div class='p'> <span class="verse" id="V27">27&#160;</span>“Ha ubbankka intte taani giyoobaa siyennan ixxis giidi biikko,  <span class="verse" id="V28">28&#160;</span>he wode tankka intte bolli hanqquwan denddana; intte nagaraa gishshau taani ta huuphen inttena laappun dakkuwaa qaxxayana.  <span class="verse" id="V29">29&#160;</span>Intte intte attuma naatunne intte macca naatu ashuwaa maana.  <span class="verse" id="V30">30&#160;</span>Intte goinniyo xoqqa sohota taani kolana; intte ixaanaa yarshshiyo sohuwaakka xaissana. Taani intte ahaa intte eeqatu ahaa bollan olana; taani inttena mule shenetana.  <span class="verse" id="V31">31&#160;</span>Taani intte katamata baisa oottana; intte goinniyo sohotakka kolerettana; intte sawiya yarshshuwaakka singgikke. </div><div class='p'> <span class="verse" id="V32">32&#160;</span>“Taani intte biittaa xaissana; yaatobare he intte biittan yiidi uttiya morkketikka hegan garamettana.  <span class="verse" id="V33">33&#160;</span>Taani inttena kawotettatu giddon laalana; intte bollankka ta bisuwaa shoddana. Intte biittai bayana; intte katamatikka baisa gidana.  <span class="verse" id="V34">34&#160;</span>He intte intte morkketu biittan de7iyo wode, baisa gididi coo de7iya intte biittai ba Sambbatata bonchchiiddi ufaittana. He wode intte biittai shemppananne ba Sambbatata bonchchiiddi ufaittana.  <span class="verse" id="V35">35&#160;</span>Intte he biittan de7ido wodiyan ubban intte Sambbatatun demmibeenna shemppuwaa ha77i bayidi coo de7iyo wodiyan demmana. </div><div class='p'> <span class="verse" id="V36">36&#160;</span>“Intte intte morkketu biittan de7iyo wode, intteppe shaahettidi, guyye attidi de7iyaageetu wozanan taani yashshaa yeddana; carkkoi qaattiyo bonccuwaa cenggurssai eta shabbirana; eti bisuwaappe baqatiyaabaadan baqatana; qassi eta ooninne yedettennan eti kunddana.  <span class="verse" id="V37">37&#160;</span>Inttena yedettiyaabi bainnan de7ishin, intte olaappe baqatiyaabaadan issoi issuwaara xubettana; qassi intte intte morkketu sinttan eqqanaukka intteyyo aiba wolqqinne de7enna.  <span class="verse" id="V38">38&#160;</span>Intte kawotettatu giddon bayana; intte morkketu biittaikka inttena mitti aggana.  <span class="verse" id="V39">39&#160;</span>Intteppe shaahettidi intte morkketu biittan attidaageeti bantta nagaraa gaasuwaaninne bantta aawatu nagaraa gaasuwan gilqqana. </div><div class='p'> <span class="verse" id="V40">40-42&#160;</span>“SHin eti taani etau ixxis gaanaadaaninne eta morkketu biittau eta yeddanaadan oottida bantta nagaraa, bantta maizza aawatu nagaraa, eti tana cimmido cimuwaanne eti taayyo ixxis giidoogaa paaxikko, hegan qassi eta azazettenna wozanaikka ziqqi giikkonne eti bantta nagaraa qixaatiyaa ekkikko, he wode taani Yaaqoobaara maacettido ta maachchaa hassayana; qassi Yisaaqaaranne Abrahaamaara maacettido ta maachchaa hassayana; biittaakka hassayana.  <span class="verse" id="V43">43&#160;</span>Eti xayiichchin, eta biittai baisa attana; he eti xayin baisa gididi coo de7iyo wodiyan biittai ba Sambbatata bonchchiiddi ufaittana. Eti ta azazuwaa karido gishshaunne eta shemppoikka ta wogaa shenetido gishshau, eti bantta nagaraa qixaatiyaa ekkana. </div><div class='p'> <span class="verse" id="V44">44&#160;</span>“Gidikkonne eti bantta morkketu biittan de7iyo wode, eti muleera xayana gakkanaashiininne etaara de7iya ta maachchaakka kanttana gakkanaashin, taani eta olikke; qassi shenetikke. Taani, GODAI, eta Xoossaa.  <span class="verse" id="V45">45&#160;</span>Taani eta Xoossaa gidanau, kawotettati xeellishin, Gibxxe biittaappe kessido eta maizza aawatuura taani maacettido maachchaa eta gishshau hassayana. Taani GODAA. </div><div class='p'> <span class="verse" id="V46">46&#160;</span>“GODAI Siinaa Deriyaa bollan Muuse baggaara baappenne Israa7eela asaappe gidduwan wottido wogati, azazotinne higgeti hageeta” yaagiis. </div><ul class='tnav'>
<li><a href='index.htm'>Wogaabaa</a></li>
<li><a href='LEV25.htm'>&lt;</a></li>
<li><a href='LEV.htm'>26</a></li>
<li><a href='LEV27.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
