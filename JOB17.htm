<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Iyyooba Maxaafaa 17</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB16.htm'>&lt;</a></li>
<li><a href='JOB.htm'>17</a></li>
<li><a href='JOB18.htm'>&gt;</a></li>
</ul>
<div class="main">
 
<div class='chapterlabel' id="V0"> 17</div><div class='s'>Qassikka Iyyoobi Haasayees </div><div class='p'> <span class="verse" id="V1">1&#160;</span>“Ta shemppiyaa kiyausu; ta laittai qaammiis; taayyo duufoi giigi uttiis.  <span class="verse" id="V2">2&#160;</span>Tana qilliicciyaageeti tumuppe ta yuushuwan de7oosona; eti taayyo yiillotiyo yiilluwaa ubbaton taani be7ais. </div><div class='p'> <span class="verse" id="V3">3&#160;</span>“Abeet Xoossau, neeppe hari tana maaddiyaabi bainna gishshau, neeni ne huuphiyan taayyo waase gida.  <span class="verse" id="V4">4&#160;</span>Etau gelennaadan, neeni ta laggetu wozanaa dammettadasa. Hegaa gishshau, neeni etau xoonuwaa immoppa.  <span class="verse" id="V5">5&#160;</span>Miishshaa demmana giidi, ba laggeta aatti immiya asaa nagarai a naata kaa7ana. </div><div class='p'> <span class="verse" id="V6">6&#160;</span>“Xoossai tana asa ubbau qilliicciyoobaa kessiis; asi som77uwan cuchchiyo asa taani gidaas.  <span class="verse" id="V7">7&#160;</span>Taani daro kayyottido gishshau, ta aifeekka galjjiis; ta kushetinne ta tohoti laafidi, xinqqo keesa kiyidosona.  <span class="verse" id="V8">8&#160;</span>Keha asati tana be7idi dagammidosona; suuretikka Xoossaa kaddiyaageetu bolli yiillotidosona.  <span class="verse" id="V9">9&#160;</span>Gidikkonne, xilloti bantta ogiyaappe yaakka haakka simmokkona; suureti wolqqaa gujji gujji boosona.  <span class="verse" id="V10">10&#160;</span>SHin ha77i ubbaikka ane taakko haa yiite! Yiyaakkokka, taani intte giddon issi aadhdhida eranchcha asakka demmikke. </div><div class='p'> <span class="verse" id="V11">11&#160;</span>“Ta de7o laittai wuriis; ta halchchido halchchoikka ta wozanaa amoikka coo attiis.  <span class="verse" id="V12">12&#160;</span>Ta laggeti qammaa gallassa goosona; xumi uttidaashin, ‘Poo7ana hanees’ yaagoosona.  <span class="verse" id="V13">13&#160;</span>Taani ufaissan naagiyo ta keettai duufuwaa; ta hiixaakka yan xuman hiixxana.  <span class="verse" id="V14">14&#160;</span>Duufuwaa taani, ‘Neeni ta aawaa’ yaagana; guxuniyaakka, ‘Neeni ta aayyiyo’ woikko ‘Ta michchiyo’ yaagana.  <span class="verse" id="V15">15&#160;</span>Yaatin, ta hidootai awaanee? Ooni a be7idee?  <span class="verse" id="V16">16&#160;</span>Ta hidootai tanaara duufuwaa banddee? Nuuni naa77ai issippe biittan duge wodhdhaneeshsha?” yaagiis. </div><ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB16.htm'>&lt;</a></li>
<li><a href='JOB.htm'>17</a></li>
<li><a href='JOB18.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
