<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Iyyooba Maxaafaa 22</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB21.htm'>&lt;</a></li>
<li><a href='JOB.htm'>22</a></li>
<li><a href='JOB23.htm'>&gt;</a></li>
</ul>
<div class="main">
 
<div class='chapterlabel' id="V0"> 22</div><div class='s'>Heezzantto Haasayata </div><div class='s'>Elifaazi Heezzantto Haasayido Haasayaa </div><div class='p'> <span class="verse" id="V1">1&#160;</span>Hegaappe guyyiyan, Temaana biittaappe yiida Elifaazi hagaadan yaagidi zaariis;  <span class="verse" id="V2">2&#160;</span>“Asi Xoossaa go77anau danddayii? Harai atto aadhdhida eranchcha gidiyaakkokka, i bana go77anaappe attin, Xoossaa go77enna.  <span class="verse" id="V3">3&#160;</span>Neeni xillo gidikko, hegee Ubbaa Danddayiya Xoossaa ufaissii? Ne ogee boree bainnaagaa gidikko, hegan i aiba wore demmii? </div><div class='p'> <span class="verse" id="V4">4&#160;</span> “Neeni ayyo yayyiyo gishshaassee, i nena seeriyoogeenne pirddiyoogee?  <span class="verse" id="V5">5&#160;</span>Ne iitatettai daro gidennee? Ne nagarau zawi baawa.  <span class="verse" id="V6">6&#160;</span>Neeni ne ishata gaasoi bainnan waasiyaa xeesissadasa; asaa maayuwaakka qaarada eta kallo ashshadasa.  <span class="verse" id="V7">7&#160;</span>Neeni saamettidaageeta haattaa ushshabaakka; namisettidaageetakka qumaa diggadasa.  <span class="verse" id="V8">8&#160;</span>Neeni ne wolqqaaninne ne maatan zemppada, hara asaa biittaa neeyyo coo ekkadasa.  <span class="verse" id="V9">9&#160;</span>Am77eta mela kushe yeddadasa; aawi bainnaageetakka huqqunnadasa.  <span class="verse" id="V10">10&#160;</span>Ne yuushuwan gitee dooddi uttidoogee hegaassa; akeekennan yashshai nena kokkorssiyoogeekka hegaassa.  <span class="verse" id="V11">11&#160;</span>Neeni be7ennaadan, neeyyo xumiyoogee hegaassa; qassi kixa haattai nena muukkiyoogeekka hegaassa. </div><div class='p'> <span class="verse" id="V12">12&#160;</span>“Xoossai bolla xoqqa saluwan uttidi, xoqqan de7iya xoolintteta duge xeellees.  <span class="verse" id="V13">13&#160;</span>SHin neeni, ‘Xoossai ai erii? I hegaa mala, sakkana xumaa giddoorakka pirddanau danddayii?  <span class="verse" id="V14">14&#160;</span>Salo gufanttuwaa bolli i simerettiyo wode, i be7ennaadan, sikkida shaarai a goozees’ yaagaasa. </div><div class='p'> <span class="verse" id="V15">15&#160;</span>“Nagaranchchati hemettido beni ogiyan baanau qofaa qachchadii?  <span class="verse" id="V16">16&#160;</span>Eti bantta wodee gakkennan de7ishin haiqqidosona; eta de7uwaa baasoikka di7uwan meecetti xayiis.  <span class="verse" id="V17">17&#160;</span>Eti Xoossaa, ‘Nuuppe haakka! Ubbaa Danddayiya Xoossai nuuyyo ai oottanau danddayii?’ yaagidosona.  <span class="verse" id="V18">18&#160;</span>Gidikkonne, eta keettan lo77obaa kunttidaagee Xoossaa. Hegaa gishshau, iita asatu qofai taayyo gelenna. </div><div class='p'> <span class="verse" id="V19">19&#160;</span>“Iita asatu bolli gakkiyaabaa be7idi, xilloti ufaittoosona; suure asatikka hagaadan yaagidi, eta bolli qilliiccoosona;  <span class="verse" id="V20">20&#160;</span>‘Tumaappe nu morkketi xayidosona; eta duretettaakka tamai miis’ yaagoosona. </div><div class='p'> <span class="verse" id="V21">21&#160;</span>“Iyyoobaa, ha77ikka Xoossaara giiga; aara saro de7a. Yaatikko, neeni anjjettana.  <span class="verse" id="V22">22&#160;</span>A doonaappe timirttiyaa ekka; a qaalatakka ne wozanan wotta.  <span class="verse" id="V23">23&#160;</span>Nenatettaa ziqqissada, Ubbaa Danddayiya Xoossaakko, neeni simma; iita ooso ubbaa ne sooppe digga.  <span class="verse" id="V24">24&#160;</span>Ne worqqaa sa7an ola; ne muruta worqqaakka shaafaa shuchchan ola.  <span class="verse" id="V25">25&#160;</span>Ubbaa Danddayiya Xoossai neeyyo worqqanne doorettida bira gido. </div><div class='p'> <span class="verse" id="V26">26&#160;</span>“Hegaappe guyyiyan, neeni Ubbaa Danddayiya Xoossan tumu ufaittana; ufaittada yeellatenna Xoossaakko pude xeellana.  <span class="verse" id="V27">27&#160;</span>Neeni Xoossaa woossana; woossin i siyana; qassi neeni ne shiiquwaa ayyo gattana.  <span class="verse" id="V28">28&#160;</span>Neeni zorettada qachchidobai neeyyo polettana; ne hemettiyo ogiyankka poo7oi poo7ana.  <span class="verse" id="V29">29&#160;</span>Aissi giikko, Xoossai otorettiyaageeta kaushshees; shin banttana ziqqissiyaageeta ashshees.  <span class="verse" id="V30">30&#160;</span>I suure asa wotti ekkees. Ne kushee naaquwaappe geeshsha gidikko, i nena ashshana” yaagiis. </div><ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB21.htm'>&lt;</a></li>
<li><a href='JOB.htm'>22</a></li>
<li><a href='JOB23.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
