<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Iyyooba Maxaafaa 15</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB14.htm'>&lt;</a></li>
<li><a href='JOB.htm'>15</a></li>
<li><a href='JOB16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='s'>Naa77antto Haasayata </div><div class='s'>Elifaazi Naa77antto Haasayido Haasayaa </div><div class='p'> <span class="verse" id="V1">1&#160;</span>Yaagin Temaana biittaappe yiida Elifaazi hagaadan yaagidi zaariis;  <span class="verse" id="V2">2&#160;</span>“Aadhdhida eranchcha asi carkkodan ohettennabaa haasayii? Woikko arshsho bagga carkkuwaa ba uluwaa coo kunttii?  <span class="verse" id="V3">3&#160;</span>Pattenna woikko maaddenna mootuwaa mootettii?  <span class="verse" id="V4">4&#160;</span>Hegaa gidikko, neeni Xoossaassi yayyiyoogaa guuttadasa; haratikka Xoossaassi goinnennaadan diggaasa.  <span class="verse" id="V5">5&#160;</span>Ne iitatettai ne haasayan erettees; ne cincca haasayai nena genttees.  <span class="verse" id="V6">6&#160;</span>Ne bolli pirddiyai ne doonaappe attin, tana gidikke; ne inxxarssai ne bolli markkattees. </div><div class='p'> <span class="verse" id="V7">7&#160;</span>“Koiro yelettida asi nenee? Woikko neeni dereti merettanaappe kase yelettadii?  <span class="verse" id="V8">8&#160;</span>Neeni Xoossaa xuura yaa7aa tumu siyadii? Woikko aadhdhida eratettaa ne xalaalai eriyaabaa neeyyo milatii?  <span class="verse" id="V9">9&#160;</span>Nuuni erennabaa neeni eriyoobi aibee? Nuuyyo gelennan aggidi, neeyyo gelidabai aibee?  <span class="verse" id="V10">10&#160;</span>Ne aawaappe bairatiya asati, cimidi puulummida asati nu giddon de7oosona. </div><div class='p'> <span class="verse" id="V11">11&#160;</span>“Xoossai neeyyo immido minttettoinne nuuni neeyyo ashkketettan haasayido qaalai guutteeyye?  <span class="verse" id="V12">12&#160;</span>Ne wozanai nena aissi wora efii? Ne aifeekka aissi xeelaa dereqqii?  <span class="verse" id="V13">13&#160;</span>Yaatada neeni Xoossaa bolli hanqqettadasa; hegaa mala qaalaakka ne doonaappe kessadasa.  <span class="verse" id="V14">14&#160;</span>Asi Xoossaa sinttan geeshsha gidanau danddayii? Woikko maccaasappe yelettida asi xillo gidanau danddayii?  <span class="verse" id="V15">15&#160;</span>Be7a, Xoossai ba kiitanchchatunkka ammanettenna; harai atto salotikka a sinttan geeshsha gidokkona.  <span class="verse" id="V16">16&#160;</span>SHin ha sheneyiyaanne tunida asi, nagaraakka haattaadan ganiya asi ubba iitaa darennee! </div><div class='p'> <span class="verse" id="V17">17&#160;</span>“Iyyoobaa, ane siya! Taani neeyyo yootana; taani be7idobaa ubbaa neeyyo odana.  <span class="verse" id="V18">18&#160;</span>Aadhdhida eranchcha asati bantta maizza aawatuppe demmido eratettaa genttennan tana tamaarissidosona.  <span class="verse" id="V19">19&#160;</span>Ha biittai eta xalaalaassi imettiis; hara biittaa asaa timirttee eta giddon walahettibeenna. </div><div class='p'> <span class="verse" id="V20">20&#160;</span>“Asa huqqunnidi de7iya iita asi, ba de7o laitta ubban tuggi appe shaahettenna.  <span class="verse" id="V21">21&#160;</span>Ubbaton daganttiya cenggurssai a haittan siyettees; i saro de7ais giishin, panggati a bolli yaana.  <span class="verse" id="V22">22&#160;</span>Xumaappe kessi ekkanaagaa i ammanenna; i bisuwau qaadettiis.  <span class="verse" id="V23">23&#160;</span>A ahai ankkuwau quma gidana; baayyo xuma gallassai matattidoogaa i erees.  <span class="verse" id="V24">24&#160;</span>Metoinne tuggai olau kiyida kawuwaadan a daganttana.  <span class="verse" id="V25">25&#160;</span>Aissi giikko, i ba kushiyaa Xoossaa bolli denttiis; Ubbaa Danddayiya Xoossaa bollikka xaliis.  <span class="verse" id="V26">26&#160;</span>Burzzuzzai burzzuzzai kiyi uttido ordde gonddalliyaa oiqqidi, Xoossaa bolli makkaliis. </div><div class='p'> <span class="verse" id="V27">27&#160;</span>“A som77oi modhdhido gishshau, a xeessaikka boborccido gishshau,  <span class="verse" id="V28">28&#160;</span>i laattidi de7iyo katamatikka olan laalettido gishshaunne i de7iyo keettatikka ooninne de7enna ona gidido gishshau,  <span class="verse" id="V29">29&#160;</span>i ba duretettan daro gam77enna; a aqoikka aara takkenna. </div><div class='p'> <span class="verse" id="V30">30&#160;</span>“Xumaappe i kessi ekkenna; a tasheta lacoi melissana; a ciishshaakka carkkoi pitti xaissana.  <span class="verse" id="V31">31&#160;</span>Barkka bana cimmiiddi, hadaban ammanettoppo. Ammanettikko, i ekkanabaikka hadabaa.  <span class="verse" id="V32">32&#160;</span>Wodee gakkennan shulliyaanne meli simmidi, naa77antto aacanau danddayenna mittaa mala i gidana.  <span class="verse" id="V33">33&#160;</span>Teerennan wurccuwaara qoqqofettiya woiniyaa malanne ciishshai qoqqofettiyo wogaraa mala i gidana.  <span class="verse" id="V34">34&#160;</span>Xoossaassi yayyenna asatussi zaree xayana; mattaayiyan keexettida keettaakka tamai maana.  <span class="verse" id="V35">35&#160;</span>Eti metuwaa shahaaridi, iitabaa yeloosona; eta uluwankka cimoi kumi uttiis” yaagiis. </div><ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB14.htm'>&lt;</a></li>
<li><a href='JOB.htm'>15</a></li>
<li><a href='JOB16.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
