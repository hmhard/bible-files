<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Iyyooba Maxaafaa 27</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB26.htm'>&lt;</a></li>
<li><a href='JOB.htm'>27</a></li>
<li><a href='JOB28.htm'>&gt;</a></li>
</ul>
<div class="main">
 
<div class='chapterlabel' id="V0"> 27</div><div class='s'>Iyyoobi Haasayees </div><div class='p'> <span class="verse" id="V1">1&#160;</span>Yaagin Iyyoobi hagaadan yaagiis;  <span class="verse" id="V2">2&#160;</span>“Ta suure pirddaa tana diggidi, ta de7uwaa camo kessida, Ubbaa Danddayiya Xoossan taani caaqqais.  <span class="verse" id="V3">3&#160;</span>Xoossai taayyo de7o shemppuwaa immido keenan,  <span class="verse" id="V4">4&#160;</span>ta doonai wordduwaa haasayenna; ta inxxarssaikka cimuwaa odenna.  <span class="verse" id="V5">5&#160;</span>Intte haasayidoogee likke gaada taani ekkikke; haiqqana gakkanaassikka taani tana suure giyoogaa aggikke.  <span class="verse" id="V6">6&#160;</span>Ta xillotettaa mintta oiqqanaappe attin, xillotettaa aggikke; taani de7ido laitta ubban ta wozanai kahai tana walassenna. </div><div class='p'> <span class="verse" id="V7">7&#160;</span>“Ta morkketinne tanaara eqettiyaageeti ubbai iitanne mooranchcha asaadan qaxxayettona.  <span class="verse" id="V8">8&#160;</span>Xoossai eta shemppuwaa eta ashuwaappe shaakkidi, eta laittaa qanttiyo wode, iitatuyyo sinttanaa ufaissi aibee?  <span class="verse" id="V9">9&#160;</span>Eta bolli metoi gakkiyo wode, Xoossai eta waasuwaa siyii?  <span class="verse" id="V10">10&#160;</span>Ubbaa Danddayiya Xoossan eti ufaittanee? Eti ubba wode Xoossaa xeesanee? </div><div class='p'> <span class="verse" id="V11">11&#160;</span>“Taani inttena Xoossaa wolqqaabaa tamaarissana; Ubbaa Danddayiya Xoossaa matan de7iyaabaa taani intteppe qottikke.  <span class="verse" id="V12">12&#160;</span>Intte ubbai hagaa intte huuphen be7ideta. Yaatin, ha hada haasayaa aissi haasayeetii? </div><div class='p'> <span class="verse" id="V13">13&#160;</span>“Xoossai iita asatuyyo battido qaadainne huqqunniya asati Ubbaa Danddayiya Xoossaappe ekkiyo woitoi hagaappe kaalliyaagaa.  <span class="verse" id="V14">14&#160;</span>Eta naati ai keenaa darikkonne, eti olan wuroosona; eta zaretikka miyoobaa xayidi namisettoosona.  <span class="verse" id="V15">15&#160;</span>Hegaappe attidaageeti boshan wuroosona; eta am77etikka etayyo yeekkokkona. </div><div class='p'> <span class="verse" id="V16">16-17&#160;</span>“Iita asati, qoodin wurenna biraa shiishshinkka, eta biraa suure asati shaakki ekkana; qassi maayuwaa darissidi shiishshinkka, eti shiishshiyoogaa xilloti maayana.  <span class="verse" id="V18">18&#160;</span>Eti keexxiyo keettati shararootiyaa keettaa mala; naagiyaageeti keexxido zamppaa mala. </div><div class='p'> <span class="verse" id="V19">19&#160;</span>“Eti dure gididi, bantta hiixan zin77ana; shin eti xiskkuwaappe beegottiyo wode, aibinne xayin mela attana.  <span class="verse" id="V20">20&#160;</span>Dagamai di7uwaadan qoppennan eta bolli yaana; qammankka gotee eta denttidi efaana.  <span class="verse" id="V21">21&#160;</span>Arshsho bagga carkkoi eta de7iyoosaappe pittidi efaana.  <span class="verse" id="V22">22&#160;</span>Eti kessi ekkanau baqatishin, qareti bainnan eta bolli wodhdhana.  <span class="verse" id="V23">23&#160;</span>Wodhdhidi wolqqaama cenggurssaa sissiiddi, eta yedettana. </div><ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB26.htm'>&lt;</a></li>
<li><a href='JOB.htm'>27</a></li>
<li><a href='JOB28.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
