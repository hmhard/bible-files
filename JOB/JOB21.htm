<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Iyyooba Maxaafaa 21</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB20.htm'>&lt;</a></li>
<li><a href='JOB.htm'>21</a></li>
<li><a href='JOB22.htm'>&gt;</a></li>
</ul>
<div class="main">
 
<div class='chapterlabel' id="V0"> 21</div><div class='s'>Iyyoobi Haasayees </div><div class='p'> <span class="verse" id="V1">1&#160;</span>Hegaappe guyyiyan, Iyyoobi hagaadan yaagidi zaariis;  <span class="verse" id="V2">2&#160;</span>“Ane ta haasayaa akeekidi ezggite; ezggiyoogee intte tana minttettiyoogaa gido bayin.  <span class="verse" id="V3">3&#160;</span>Taani issiton haasayanau taayyo kayaa immite. Taani haasaya simmin, qilliiccite!  <span class="verse" id="V4">4&#160;</span>Taani mootettiyoi asaara gidenna. Yaatin, tau danddayai wurikko, hegee garamissiyaabee?  <span class="verse" id="V5">5&#160;</span>Ane tana xeellite; xeellidi garamettite; intte kushiyankka intte doonaa oiqqite.  <span class="verse" id="V6">6&#160;</span>Tana gakkidabaa taani qoppiyo wodekka, tana daganttees; ta bollaikka kokkorees. </div><div class='p'> <span class="verse" id="V7">7&#160;</span>“Iita asati aissi paxa de7iyoonaa? Eta baree aissi aduqqii? Eta wolqqaikka aissi dari dari bii?  <span class="verse" id="V8">8&#160;</span>Etau naatinne naatu naati de7oosona; eti diccishin be7anau, gam77idi de7oosona.  <span class="verse" id="V9">9&#160;</span>Eta soi hirggi bainnan saro de7ees; Xoossai eta ba gatiman shoci erenna.  <span class="verse" id="V10">10&#160;</span>Eta korima boorati macca miizzaara gaittiyo wode, koxxennaadan oittoosona; macca miizzatikka aucayennan yeloosona.  <span class="verse" id="V11">11&#160;</span>Bantta naata dorssaa wudiyaadan kessoosona; eta naatikka yan han duroosona.  <span class="verse" id="V12">12&#160;</span>Karaabiyaa baqqiiddinne diittaa diixxiiddi, yettaa yexxoosona; pulaaliyaa punniiddikka ufaittoosona.  <span class="verse" id="V13">13&#160;</span>Eti bantta de7o laittaa ishaluwan polidi, bantta duufuwaakka saro boosona.  <span class="verse" id="V14">14&#160;</span>Yaanidikka eti Xoossaa, ‘Nuuppe haakka! Nuuni ne ogiyaa eranau koyokko!  <span class="verse" id="V15">15&#160;</span>Nuuni ayyo oottanau Ubbaa Danddayiya Xoossai oonee? Nuuni a woossidi, go7ettanabi aibee?’ yaagoosona.  <span class="verse" id="V16">16&#160;</span>Eti bantta ishalo de7uwaa bantta minotettan demmida goosona; shin taani eta qofaa ekkikke. </div><div class='p'> <span class="verse" id="V17">17&#160;</span>“Iita asatu de7uwaa xomppee to7i erii? Eta bolli bashshai wodhdhi erii? Xoossai ba hanqquwan eta qaxxayi erii?  <span class="verse" id="V18">18&#160;</span>Carkkuwaa sinttan eti suullaadan hanido wodee de7ii? Gotee pitti efiyo baanaadan eti hani eriyoonaa? </div><div class='p'> <span class="verse" id="V19">19&#160;</span>“Intte, ‘Xoossai aawatu mooruwan eta naata qaxxayees’ yaageeta. Ane Xoossai nagaranchchata eta huuphen qaxxayo! Yaatiyaakko eti bantta mooruwaa erana.  <span class="verse" id="V20">20&#160;</span>Eti bantta qixaatiyaa banttau ekkona. Ubbaa Danddayiya Xoossaa hanqquwaa xuu7aakka eti bantta huuphen uyona.  <span class="verse" id="V21">21&#160;</span>Aissi giikko, eti haiqqiichchidoogaappe guyyiyan, eta naata aibi gakkikkonne koyokkona. </div><div class='p'> <span class="verse" id="V22">22&#160;</span>“Bolla xoqqan de7iyaageeta pirddiya Xoossaa eraa tamaarissanau danddayiya asi de7ii?  <span class="verse" id="V23">23&#160;</span>Issi asi kumetta wolqqainne kumetta saroi de7ishin, ishaluwan de7iiddi haiqqees.  <span class="verse" id="V24">24&#160;</span>A bollai orddidaashin, a meqettaa kolzzeekka shica de7ishin haiqqees.  <span class="verse" id="V25">25&#160;</span>SHin hara asi a shemppuwan azzanoi paccennan, ba de7on mulekka lo77obaa demmennan haiqqees.  <span class="verse" id="V26">26&#160;</span>Haiqqidi eti naa77aikka issi mala biittan moogettoosona; eta naa77aakka guxuneti kammoosona. </div><div class='p'> <span class="verse" id="V27">27&#160;</span>“Intte tana naaqqanau qoppidi, intte wozanan halchchido halchchuwaa muliyaa taani loittada erais.  <span class="verse" id="V28">28&#160;</span>Intte, ‘He iitaa oottiya, gita bitaniyaa keettai ha77i awaanee?’ yaageeta.  <span class="verse" id="V29">29&#160;</span>Ogiyaara hemettiya asata oichchibeekketii? Eti odiyoogaa ammanekketii?  <span class="verse" id="V30">30&#160;</span>Eti, ‘Iita asati bashshaa gallassi boshettennan attoosona; Xoossaa hanqqoi qoncciyo gallassikka eti kessi ekkana’ yaagoosona.  <span class="verse" id="V31">31&#160;</span>Iita asa a iitatettau oonee walassanai? I oottido iitabaukka a qaxxayanai oonee?  <span class="verse" id="V32">32&#160;</span>I haiqqin, a ahaa duufuwaa efiyo wode, a duufoi bonchchuwan naagettana.  <span class="verse" id="V33">33&#160;</span>Qoodi bainna asai a baliyan pe7ees; a duufuwaa biittaikka utulaadan au kauyyees.  <span class="verse" id="V34">34&#160;</span>Yaatin, intte tana waati hada oduwan minttetteetii? Intte ta oishaassi zaarido zaaroi ubbai worddo!” yaagiis. </div><ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB20.htm'>&lt;</a></li>
<li><a href='JOB.htm'>21</a></li>
<li><a href='JOB22.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
