<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Iyyooba Maxaafaa 42</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB41.htm'>&lt;</a></li>
<li><a href='JOB.htm'>42</a></li>
<li><a href='PRO01.htm'>&gt;</a></li>
</ul>
<div class="main">
 
<div class='chapterlabel' id="V0"> 42</div><div class='s'>GODAI Iyyooba Zaaridi Ishalissiis </div><div class='s'>Iyyoobi Zaaridi GODAASSI Haasayees </div><div class='p'> <span class="verse" id="V1">1&#160;</span>Hegaappe guyyiyan, Iyyoobi GODAAYYO hagaadan yaagidi zaariis;  <span class="verse" id="V2">2&#160;</span>“Neeni ubbabaa oottanau danddayiyoogaanne ne halchchuwaakka halissanau danddayiyaabi bainnaagaa taani erais.  <span class="verse" id="V3">3&#160;</span>‘Laa ha eri bainnan ta zoriyaa genttiyaagee oonee?’ yaagada tana oichchadasa. Tumuppe taani taayyo gelibeennabaa haasayaas; ta eraappe haakkida maalaalissiyaabaa haasayaas. </div><div class='p'> <span class="verse" id="V4">4&#160;</span>“Neeni tana, ‘Taani yootiyo wode ezgga; taani oichchiyo wode oda’ yaagadasa. </div><div class='p'> <span class="verse" id="V5">5&#160;</span>“Taani kase nebaa ta haittan siyaas; shin ha77i ta aifiyan nena be7aas.  <span class="verse" id="V6">6&#160;</span>Hegaa gishshau, taani haasayidobai tana yeellayiis. Yaatin, taani bidinttaaninne baanan uttada paaxais” yaagiis. </div><div class='s'>Iyyoobi Ba Laggetussi GODAA Woossees </div><div class='p'> <span class="verse" id="V7">7&#160;</span>GODAI hagaa Iyyoobassi haasayidoogaappe guyyiyan, Temaanappe yiida Elifaaza hagaadan yaagiis; “Ta ashkkaraa Iyyoobadan, intte tabaa likke haasayibeenna gishshau, ne bollinne ne naa77u laggetu bolli ta hanqqoi eexxi kiyiis.  <span class="verse" id="V8">8&#160;</span>Hegaa gishshau, ha77i laappun korimatanne laappun dorssa orggeta ekkidi, ta ashkkaraa Iyyoobakko biite; biidi xuuggiyo yarshshuwaa intte mooruwaassi yarshshite. Ta ashkkarai Iyyoobi intteyyo woossana; taanikka a woosaa siyada, intte mooruwaadan qaxxayikke. Aissi giikko, intte ta ashkkaraa Iyyoobadan tabaa likke haasayibeekketa” yaagiis. </div><div class='p'> <span class="verse" id="V9">9&#160;</span>Hegaappe guyyiyan, Temaanappe yiida Elifaazi, SHuuhappe yiida Bilddaadinne Naa7imappe yiida Xoofaari biidi, GODAI eta azazidoogaadan oottidosona. GODAIKKA Iyyooba woosaa siyiis. </div><div class='s'>GODAI Iyyoobassi Dakkuwaa Zaarees </div><div class='p'> <span class="verse" id="V10">10&#160;</span>Iyyoobi ba laggetuyyo woossidoogaappe guyyiyan, GODAI ayyo zaaridi ishalissiis; ayyo kaseegaa gishshaa naa77u kushe oottidi immiis.  <span class="verse" id="V11">11&#160;</span>Hegaappe guyyiyan, a ishati, a michchetinne kase a eriyaageeti ubbati akko yiidosona; yiidi a son aara gibiraa miidosona. Ayyo azzanidi, GODAI a bolli ehiido meto ubbaappe a minttettidosona. Qassi ubbaikka ayyo worqqa migiduwaanne biraa immidosona. </div><div class='p'> <span class="verse" id="V12">12&#160;</span>GODAI Iyyooba wurssetta laittaa koiro laittaappe aattidi anjjiis. Iyyoobayyo tammanne oiddu sha7u dorssati, usuppun sha7u gaameelati, issi sha7u waaxa booratinne issi sha7u macca hareti de7oosona.  <span class="verse" id="V13">13&#160;</span>Qassi ayyo laappun attuma naatinne heezzu macca naati yelettidosona.  <span class="verse" id="V14">14&#160;</span>Baira macca na7iyo Yimiimo, naa77anttiyo Qaxii7o, heezzanttiyo Qerenihafuuko yaagidi sunttiis.  <span class="verse" id="V15">15&#160;</span>Iyyooba macca naatudan mera lo77o macca asi biittan sa7an awaaninne beettenna. Eta aawai etayyo eta ishatuura laattiyo biittaa shaakkidi immiis. </div><div class='s'>Iyyooba Haiquwaa </div><div class='p'> <span class="verse" id="V16">16&#160;</span>Hegaappe simmin, Iyyoobi xeetanne oitamu laittaa de7iis; ba naatanne ba naatu naata oiddantto yeletaa gakkanaashin be7iis.  <span class="verse" id="V17">17&#160;</span>Iyyoobi daro wodiyaa de7idi, lo77o cimaa cimidi haiqqiis. </div><ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB41.htm'>&lt;</a></li>
<li><a href='JOB.htm'>42</a></li>
<li><a href='PRO01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
