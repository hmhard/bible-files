<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Iyyooba Maxaafaa 8</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB07.htm'>&lt;</a></li>
<li><a href='JOB.htm'>8</a></li>
<li><a href='JOB09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>Bilddaadi Koiro Haasayido Haasayaa </div><div class='p'> <span class="verse" id="V1">1&#160;</span>Hegaappe guyyiyan, SHuuha biittaappe yiida Bilddaadi zaaridi, hagaadan yaagiis;  <span class="verse" id="V2">2&#160;</span>“Neeni hagaa malabaa aude gakkanaassi haasayuutee? Ne doonaappe kiyiya qaalai wolqqaama gote mala.  <span class="verse" id="V3">3&#160;</span>Ubbaa Danddayiya Xoossai pirddaanne xillobaa geellayii?  <span class="verse" id="V4">4&#160;</span>Ne naati Xoossaa bolli nagaraa oottido gishshau, i eta etau bessiyaagaadan qaxxayiis.  <span class="verse" id="V5">5&#160;</span>SHin neeni Xoossaakko simmikko, Ubbaa Danddayiya Xoossaa woossikko,  <span class="verse" id="V6">6&#160;</span>neeni geeshshanne suure gidikko, i ne gishshau denddidi, nena maaddana; i kase ne de7uwau zaaridi woitana.  <span class="verse" id="V7">7&#160;</span>Ne doomettai guutta milatikkonne, ne wurssettai keehippe darana. </div><div class='p'> <span class="verse" id="V8">8&#160;</span>“Kase yeletaa ane oichcha; oichchada nu maizza aawati ai ai tamaaridaakko, qorada demma.  <span class="verse" id="V9">9&#160;</span>Aissi giikko, nuuni zino yelettidaageeta; nuuni aibanne erokko. Nuuni ha sa7an de7iyo laittai kuwaa mala.  <span class="verse" id="V10">10&#160;</span>Eti nena tamaarissona, neeyyo yootonanne bantta akeekidobaappe haasayona. </div><div class='p'> <span class="verse" id="V11">11&#160;</span>“Ceeccai caree bainnasan diccanau danddayenna; maqqaikka haatti bainnasan mokkanau danddayenna.  <span class="verse" id="V12">12&#160;</span>Biron dicciiddi, qanxxettennan de7iiddi, maataappekka eesuwan shullana.  <span class="verse" id="V13">13&#160;</span>Xoossaa dogiya asaa ubbaa wurssettai hegaa mala; Xoossai bainna uraa hidootaikka xayana.  <span class="verse" id="V14">14&#160;</span>I ammanettiyoobai meqqiichchiyaabaa; i ceeqettiyoobaikka shararootiyaa keettaa mala.  <span class="verse" id="V15">15&#160;</span>I ba shararoote keettan zemppees, shin eqqenna; i a oiqqana, shin a danddayenna.  <span class="verse" id="V16">16&#160;</span>I awan haattaa ushshido ataakilttiyaa mala; ataakilttiyaa sohuwaa pinni kiyana gakkanau daayees.  <span class="verse" id="V17">17&#160;</span>Keela shuchchaa yuushuwan ba xaphuwaa yeddees; shuchchatu giddonkka baayyo sohuwaa koyees.  <span class="verse" id="V18">18&#160;</span>SHin i ba sohuwaappe shodetti xayiyaakko, he sohoi a, ‘Taani nena be7abeikke’ yaagana.  <span class="verse" id="V19">19&#160;</span>Be7a, iita asatu ufaissai hagaa mala. Aissi giikko, hara asati yiidi, eta sohuwaa oiqqoosona. </div><div class='p'> <span class="verse" id="V20">20&#160;</span>“Xoossai tumaappe boree bainna asa oli aggenna; iitaa oottiyaageeta qassi maaddenna.  <span class="verse" id="V21">21&#160;</span>I zaaridi, nena miicissananne ililissana.  <span class="verse" id="V22">22&#160;</span>Nena ixxiyaageeti yeellaa maayana; iitatu keettai xayana” yaagiis. </div><ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB07.htm'>&lt;</a></li>
<li><a href='JOB.htm'>8</a></li>
<li><a href='JOB09.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
