<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Marqqoosa 14</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Marqqoosa</a></li>
<li><a href='MRK13.htm'>&lt;</a></li>
<li><a href='MRK.htm'>14</a></li>
<li><a href='MRK15.htm'>&gt;</a></li>
</ul>
<div class="main">
 
<div class='chapterlabel' id="V0"> 14</div><div class='s'>Kiristtoosa Bolli Maqettidosona </div><div class='r'>(Maatiyoosa 26:1-5; Luqaasa 22:1-2; Yohaannisa 11:45-53) </div><div class='p'> <span class="verse" id="V1">1&#160;</span>Paasikaa Baalaa giyoogaa bonchchiyo gallassainne oittaa meettaa bonchchiyo gallassai gakkanau naa77u gallassai attiis; qeese halaqatinne higgiyaa tamaarissiyaageeti asi erennan Yesuusa oiqqidi woriyo ogiyaa koyoosona.  <span class="verse" id="V2">2&#160;</span>“Asai ooshshaa kessenna mala, Paasikaa bonchchiyo gallassi hegaa oottokko” yaagidosona. </div><div class='s'>Yesuusa SHittuwaa Tiyida Maccaasiyo </div><div class='r'>(Maatiyoosa 26:6-13; Yohaannisa 12:1-8) </div><div class='p'> <span class="verse" id="V3">3&#160;</span>Yesuusi Biitaaniyaa kataman inchchirichchaa harggiya Simoona son qumaa maanau uttidaashin, issi mishiriyaa albbasxxiroosa giyo shuchchaappe oottido bilqqaadiyaa kumida narddoosiyaa giyo daro al77o shittuwaa ekkada yaasu; yaada he bilqqaadiyaa menttada shittuwaa Yesuusa huuphiyan tigaasu.  <span class="verse" id="V4">4-5&#160;</span>He sohuwan de7iya asaappe issoi issoi hanqqettidi, “Ha shittuwaa coo mooriyoogee aibissee? Ha shittuwaa xeetanne ishatamu biraappe dariya waagan baizzidi, miishshaa hiyyeesau immanau danddayettees” yaagidi bantta giddon haasayoosona; yaatidi he mishiriyo daro boridosona. </div><div class='p'> <span class="verse" id="V6">6&#160;</span>SHin Yesuusi hagaadan yaagiis; “Ha maccaasiyo ainne gooppite; o aissi waisseetii? A tau lo77obaa oottaasu.  <span class="verse" id="V7">7&#160;</span>Hiyyeesati ubba wode inttenaara de7oosona; intte koyido wode audenne eta maaddanau danddayeeta; shin taani ubba wode inttenaara de7ikke.  <span class="verse" id="V8">8&#160;</span>A ba danddayidoogaa oottaasu; qassi tana mooguwau giigissanau kasetada shittuwaa tiyaasu.  <span class="verse" id="V9">9&#160;</span>Taani intteyyo tumaa odais; sa7a ubban wonggeliyaa mishiraachchuwaa odiyoosan awaanikka, asai o hassayana mala, ha a oottidoogee odettana” yaagiis. </div><div class='s'>Yihudai Yesuusa Aattidi Immanau Zoretaa Maayiis </div><div class='r'>(Maatiyoosa 26:14-16; Luqaasa 22:3-6) </div><div class='p'> <span class="verse" id="V10">10&#160;</span>Tammanne naa77u erissiyo ashkkaratuppe issoi Yihudaa Asqqoroota giyoogee, Yesuusa qeese halaqatuyyo aattidi immanau etakko biis.  <span class="verse" id="V11">11&#160;</span>Eti hegaa siyido wode ufaittidi, “Nuuni neeyyo miishsha immana” yaagidosona; yaagin Yihudai Yesuusa aattidi immanau injjetiya wodiyaa wochchees. </div><div class='s'>Yesuusi Ba Erissiyo Ashkkaratuura Paasikaa Miis </div><div class='r'>(Maatiyoosa 26:17-25; Luqaasa 22:7-14,21-23; Yohaannisa 13:21-30) </div><div class='p'> <span class="verse" id="V12">12&#160;</span>Oittaa miyo gallassaa bonchchiyo koiro gallassi, Paasikaa qumaa maanau anqqara dorssaa shukkiyo wode, Yesuusi erissiyo ashkkarati a, “Paasikaa bonchchiyo gallassi neeni maana qumaa nuuni awa biidi giigissanee?” yaagidi oichchidosona. </div><div class='p'> <span class="verse" id="V13">13&#160;</span>Yesuusi ba erissiyo ashkkaratuppe naa77ata hagaadan yaagidi kiittiis; “Katamaa biite; intte biishin, otuwan haattaa tookkida issi bitanee inttenaara gaittana; a kaallite.  <span class="verse" id="V14">14&#160;</span>I biidi geliyo keettaawaa, ‘Tamaarissiyaagee nena, “Taani ta erissiyo ashkkaratuura Paasikaa qumaa maanau ta imatta kifilee awaanee?” yaagees’ yaagite.  <span class="verse" id="V15">15&#160;</span>Keettaawai inttena pooqiyaa bollan de7iya giigi uttida aaho kifiliyaa bessana; hegan nuuyyo giigissite” yaagiis. </div><div class='p'> <span class="verse" id="V16">16&#160;</span>He naa77u erissiyo ashkkarati kiyidi, katamaa biidosona; Yesuusi banttau odidoogaadankka ubbabaa demmidi, Paasikaa qumaa giigissidosona. </div><div class='p'> <span class="verse" id="V17">17&#160;</span>Sa7ai omariyo wode Yesuusi tammanne naa77u erissiyo ashkkaratuura yaa biis.  <span class="verse" id="V18">18&#160;</span>Eti uttidi masoofiyaappe qumaa miishin, Yesuusi eta, “Taani intteyyo tumaa odais; intteppe issoi tanaara miyaagee, tana aattidi immana” yaagiis. </div><div class='p'> <span class="verse" id="V19">19&#160;</span>Erissiyo ashkkarati dagammidi, huuphiyan huuphiyan a, “Tumu taneeshsha?” giyoogaa doommidosona. </div><div class='p'> <span class="verse" id="V20">20&#160;</span>Yesuusi zaaridi, “I ha intte tammanne naa77atuppe issuwaa; i tanaara issippe tushkkanau ba oittaa shaatiyan yeddiyaagaa.  <span class="verse" id="V21">21&#160;</span>Taani, Asa Na7ai, Xoossaa maxaafai haiqqana giidoogaadan haiqqana; shin tana, Asa Na7aa, aattidi immiya urau aayye7ana; he urai yelettennan attiyaakko, au keha shin” yaagiis. </div><div class='s'>Qurbbaaniyaa (Godaa Kahuwaa) Ekkiyo Wogaa </div><div class='r'>(Maatiyoosa 26:26-30; Luqaasa 22:14-20; Koiro Qoronttoosa 11:23-25) </div><div class='p'> <span class="verse" id="V22">22&#160;</span>Eti miishin, Yesuusi oittaa ekkidi, Xoossaa galatiis; he oittaa menttidi, ba erissiyo ashkkaratuyyo immiiddi, “Heite; hagee ta ashuwaa” yaagiis. </div><div class='p'> <span class="verse" id="V23">23&#160;</span>Burccukkuwaa ekkidi, Xoossaa galatidi, etayyo immiis; immin ubbaikka he burccukkuwaappe uyidosona.  <span class="verse" id="V24">24&#160;</span>Yesuusi, “Hagee ooratta maachchan daro asaa gishshau gukkiya ta suuttaa.  <span class="verse" id="V25">25&#160;</span>Taani intteyyo tumaa odais; taani Xoossaa kawotettan ooratta woine eessaa uyana gallassai gakkanaassi, naa77anttuwaa ha woine eessaa mulekka uyikke” yaagiis. </div><div class='p'> <span class="verse" id="V26">26&#160;</span>Mazamuriyaa yexxidoogaappe guyyiyan, Dabira Zaite Deriyaa biidosona. </div><div class='s'>PHeexiroosi Kaddanaagaa Yesuusi Kasetidi Yootiis </div><div class='r'>(Maatiyoosa 26:31-35; Luqaasa 22:31-34; Yohaannisa 13:36-38) </div><div class='p'> <span class="verse" id="V27">27&#160;</span>Yesuusi eta, “Intte ubbai tana yeggi bayidi baqatana; aissi giikko, Xoossaa maxaafai, </div><div class='q'>‘Xoossai dorssaa heemmiyaagaa worana; </div><div class='q2'>worin dorssai ubbai laalettana’ </div><div class='m'>yaagees.  <span class="verse" id="V28">28&#160;</span>SHin taani haiquwaappe denddidoogaappe guyyiyan, intteppe kasetada Galiila baana” yaagiis. </div><div class='p'> <span class="verse" id="V29">29&#160;</span>PHeexiroosi zaaridi, “Eti ubbati nena yeggi bayidi baqatikkokka, taani nena mulekka yeggikke” yaagiis. </div><div class='p'> <span class="verse" id="V30">30&#160;</span>Yaagin Yesuusi PHeexiroosa, “Taani neeyyo tumaa odais; hachchi qammi kuttoi naa77utoo waassanaappe kase, neeni tana heezzutoo kaddana” yaagiis. </div><div class='p'> <span class="verse" id="V31">31&#160;</span>SHin PHeexiroosi kaseegaappekka minttidi, “Taani harai atto, nenaara issippe haiqqiyaakkokka, nena mulekka kaddikke” yaagiis. Qassi harati ubbatikka hegaadan giidosona. </div><div class='s'>Yesuusi Geetesemaanen Woossiis </div><div class='r'>(Maatiyoosa 26:36-46; Luqaasa 22:39-46) </div><div class='p'> <span class="verse" id="V32">32&#160;</span>Geetesemaane giyo sohuwaa biidosona; Yesuusi ba erissiyo ashkkarata, “Taani Xoossaa woossanaashin, intte hagan uttiishshite” yaagiis. </div><div class='p'> <span class="verse" id="V33">33&#160;</span>Yesuusi PHeexiroosa, Yaaqoobanne Yohaannisa banaara ekki efiis; daro gencceeciisinne waayettiis.  <span class="verse" id="V34">34&#160;</span>Qassi eta, “Taani haiqqana gakkanaassikka kayyottais; hagan takkishshite; xiskkoppite” yaagiis. </div><div class='p'> <span class="verse" id="V35">35&#160;</span>Guuttaa sinttaukko shiiqiiddi, biittan gufannidi, danddayettiyaabaa gidikko, he wodee baappe aadhdhana mala, Xoossaa woossiis.  <span class="verse" id="V36">36&#160;</span>Qassikka, “Abbaa, ta Aawau, ubbabai neeyyo danddayettees; ha burccukkuwaa taappe digga; shin neeni koyiyoobai hanoppe attin, taani koyiyoobai hanoppo” yaagiis. </div><div class='p'> <span class="verse" id="V37">37&#160;</span>Yesuusi erissiyo ashkkaratukko simmi yiidi, xiskkidaageeta demmidi PHeexiroosa, “Simoonaa, xiskkadii? Neeni issi saatekkonne naaganau danddayabeikkii?  <span class="verse" id="V38">38&#160;</span>Paaciyan intte gelenna mala, naagitenne Xoossaa woossite; ayyaanai giigi uttiis; shin ashoi daafuranchcha” yaagiis. </div><div class='p'> <span class="verse" id="V39">39&#160;</span>Qassikka biidi kaseegaadankka Xoossaa woossiis.  <span class="verse" id="V40">40&#160;</span>Erissiyo ashkkaratukko guyye simmidi i yiyo wode, xiskkidaageeta demmiis; eta aifiyaa xiskkoi goozi wottido gishshau, ayyo ai haasayiyaakkokka eribookkona. </div><div class='p'> <span class="verse" id="V41">41&#160;</span>Heezzanttuwaa etakko yiidi, “Ha77i gakkanaassikka xiskkeetiinne shemppeetii? Gidana; wodee gakkiis; be7ite, tana, Asa Na7aa, nagaranchcha asatun aattidi immiyo wodee gakkiis.  <span class="verse" id="V42">42&#160;</span>Denddidi hinddite; be7ite, tana aattidi immiyaagee hageeho gakkiis” yaagiis. </div><div class='s'>Yesuusi Ba Morkketu Kushiyan Oiqettiis </div><div class='r'>(Maatiyoosa 26:47-56; Luqaasa 22:47-53; Yohaannisa 18:3-12) </div><div class='p'> <span class="verse" id="V43">43&#160;</span>Yesuusi hegaa biron haasayishin, tammanne naa77u erissiyo ashkkaratuppe issoi, Yihudai, sohuwaara gakki wodhdhiis; qassi qeese halaqati higgiyaa tamaarissiyaageetinne cimati kiittin, bisuwaanne dullaa oiqqida daro asai aara issippe yiis.  <span class="verse" id="V44">44&#160;</span>Yesuusa aattidi immiyaagee he daro asaayyo, “Taani yeriyoogee a; a oiqqidi loitti naagidi, ekki efiite” yaagidi malaataa yooti wottiis. </div><div class='p'> <span class="verse" id="V45">45&#160;</span>Yihudai gakkosaarakka Yesuusakko shiiqidi, “Tamaarissiyaagoo” yaagidi Yesuusa yeri ekkiis.  <span class="verse" id="V46">46&#160;</span>He daro asai Yesuusa mintti oiqqiis.  <span class="verse" id="V47">47&#160;</span>SHin matan eqqidaageetuppe issoi ba bisuwaa shoddinne qeese ubbatu halaqaa ashkkaraa shocidi, a haittaa qanxxi oliis. </div><div class='p'> <span class="verse" id="V48">48&#160;</span>Yesuusi zaaridi, he shiiqida daro asaa, “Tana pangga kessidi, pangga oiqqiyoogaadan oiqqanau bisonne dulla oiqqidi yiidetii?  <span class="verse" id="V49">49&#160;</span>Taani Beeta Maqidasiyan tamaarissaidda, gallassi gallassi inttenaara de7iyo wode tana oiqqibeekketa; shin Xoossaa maxaafati giidoogee polettanau bessees” yaagiis. </div><div class='p'> <span class="verse" id="V50">50&#160;</span>Erissiyo ashkkarati ubbati a yeggi bayidi baqatidosona. </div><div class='p'> <span class="verse" id="V51">51&#160;</span>Naxala xalaalan ba kalluwaa kammida issi yelaga bitanee Yesuusa kaalliyaagaa asai oiqqiis.  <span class="verse" id="V52">52&#160;</span>SHin he bitanee naxalaa oli bayidi, kallo xiire baqatiis. </div><div class='s'>Yesuusa Pirdda SHangguwaa Efiidosona </div><div class='r'>(Maatiyoosa 26:57-68; Luqaasa 22:54-55,63-71; Yohaannisa 18:13-14,19-24) </div><div class='p'> <span class="verse" id="V53">53&#160;</span>Asai Yesuusa qeese ubbatu halaqaa soo, qeese halaqa ubbati, cimatinne higgiyaa tamaarissiyaageeti shiiqidosaa ekki efiis.  <span class="verse" id="V54">54&#160;</span>PHeexiroosi qeese ubbatu halaqaa dirssa giddo gakkanaassi haahuwan a kaalliis; yan naagiyaagaara tamaa ho77iiddi, utti bayiis. </div><div class='p'> <span class="verse" id="V55">55&#160;</span>Qeese halaqatinne yaa7aa asai ubbai Yesuusa woranau a bolli markka koyidosona; shin ainne demmibookkona.  <span class="verse" id="V56">56&#160;</span>Aissi giikko, daro asati a bolli wordduwaa markkattidosona; shin eta markkatettai issi mala gidenna. </div><div class='p'> <span class="verse" id="V57">57-58&#160;</span>Issi issi asati denddi eqqidi Yesuusa bolli, “I, ‘Taani asai keexxido ha Beeta Maqidasiyaa qolada, asai keexxibeenna hara Beeta Maqidasiyaa heezzu gallassa giddon keexxana’ giishin, nuuni siyida” yaagidi wordduwaa markkattidosona.  <span class="verse" id="V59">59&#160;</span>SHin harai atto eta markkatettai hegankka issi mala gidibeenna. </div><div class='p'> <span class="verse" id="V60">60&#160;</span>Qeese ubbatu halaqai asa ubbaa sinttan denddi eqqidi Yesuusa, “Hageeti nena mootiyo mootuwau neeyyo zaariyoobi baawee?” yaagidi oichchiis.  <span class="verse" id="V61">61&#160;</span>SHin Yesuusi co77u giidi, ainne zaaribeenna; qeese ubbatu halaqai a, “Anjjettida Xoossaa Na7ai Kiristtoosi nenee?” yaagidi naa77anttuwaa oichchiis. </div><div class='p'> <span class="verse" id="V62">62&#160;</span>Yesuusi zaaridi, “Ee tana; intte tana, Asa Na7aa, wolqqaama Xoossaappe ushachcha baggaara uttidaashiininne saluwaa shaaraara yiishin be7ana” yaagiis. </div><div class='p'> <span class="verse" id="V63">63&#160;</span>Qeese ubbatu halaqai ba maayuwaa pooshshi olidi, “Nuna hagaappe sinttan aissi hara markka koshshii?  <span class="verse" id="V64">64&#160;</span>Intte a cashshaa siyideta; intte qofai aibee?” yaagiis; yaagin eti ubbai, “I haiqqana bessees” yaagidi a bolli pirddidosona. </div><div class='p'> <span class="verse" id="V65">65&#160;</span>Etappe issooti issooti a bolli cushettaa doommidosona; a aifiyaa goozidi dechchidi, “Nena dechchidai oonee? Ane hananabaa yoota!” yaagidosona; qassi naagiyaageetikka a qinxxalliyaa baqqiiddi ekki efiidosona. </div><div class='s'>PHeexiroosi Yesuusa Kaddiis </div><div class='r'>(Maatiyoosa 26:69-75; Luqaasa 22:56-62; Yohaannisa 18:15-18,25-27) </div><div class='p'> <span class="verse" id="V66">66&#160;</span>PHeexiroosi dirssa giddon hirkkiira de7ishin, qeese ubbatu halaqaa macca ashkkaratuppe issinniyaa yaasu.  <span class="verse" id="V67">67&#160;</span>Yaada PHeexiroosi tamaa ho77iyaagaa be7ada, tishshi ootta xeellada, “Neenikka Naazireeta Yesuusaara issippe de7aasa” yaagaasu. </div><div class='p'> <span class="verse" id="V68">68&#160;</span>SHin PHeexiroosi, “Neeni giyoobai aibakko taani erikke; tau akeekettenna” yaagidi kaddiis; yaatidi dirssaa penggiyaakko kiyiis; kuttoikka waassiis. </div><div class='p'> <span class="verse" id="V69">69&#160;</span>He ashkkariyaa PHeexiroosa be7ada, a matan eqqida asata, “Ha bitaneekka etaara de7ees” gaada gujjada oduwaa doommaasu.  <span class="verse" id="V70">70&#160;</span>SHin PHeexiroosi qassikka kaddiis. </div><div class='p'>Guuttaa gam77ishin, matan eqqida asati naa77anttuwaa PHeexiroosa, “Neeni tuma etaara issippe de7aasa; aissi giikko, neeni Galiila biitta asa” yaagidosona. </div><div class='p'> <span class="verse" id="V71">71&#160;</span>SHin PHeexiroosi, “Taani hegaa intte giyo bitaniyaa erikke!” yaagidi bana qanggettaanne caaquwaa doommiis. </div><div class='p'> <span class="verse" id="V72">72&#160;</span>Sohuwaarakka kuttoi naa77anttuwaa waassi aggiis; PHeexiroosi bana Yesuusi, “Neeni kuttoi naa77utoo waassanaappe kase heezzutoo tana kaddana” giidoogaa hassayidi, daro yeekkiis. </div><ul class='tnav'>
<li><a href='index.htm'>Marqqoosa</a></li>
<li><a href='MRK13.htm'>&lt;</a></li>
<li><a href='MRK.htm'>14</a></li>
<li><a href='MRK15.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
