<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Yohaannisa 12</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Yohaannisa</a></li>
<li><a href='JHN11.htm'>&lt;</a></li>
<li><a href='JHN.htm'>12</a></li>
<li><a href='JHN13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>Yesuusa SHittuwaa Tiyida Maccaasiyo </div><div class='r'>(Maatiyoosa 26:6-13; Marqqoosa 14:3-9) </div><div class='p'> <span class="verse" id="V1">1&#160;</span>Paasikaa bonchchiyo gallassaappe usuppun gallassaa kasetidi, Yesuusi i haiquwaappe denttido Al77aazari de7iyo Biitaaniyaa giyo katamaa biis.  <span class="verse" id="V2">2&#160;</span>He sohuwan eti au kahuwaa kattidosona; Al77aazari aara issippe uttidaashin, Martta kahuwaa kattausu.  <span class="verse" id="V3">3&#160;</span>Mairaama daro miishshan baizettiya narddoose giyo geeshsha shittuwaa ehaada, Yesuusa tohuwaa tiyaasu; tiyada ba binnaanan a tohuwaa quccaasu; keetta ubbai shittuwaa sawuwan tonggu gees. </div><div class='p'> <span class="verse" id="V4">4&#160;</span>SHin Yesuusi erissiyo ashkkaratuppe issoi, Yesuusa aatti immanaagee, Yihudaa Asqqorootu,  <span class="verse" id="V5">5&#160;</span>“Ha shittoi issi xeetanne ishatamu biran baizettin, aibissi birai hiyyeesau imettennee?” yaagiis.  <span class="verse" id="V6">6&#160;</span>I kaiso gidido gishshau, hegaa giisippe attin, hiyyeesau qarettidi gibeenna; i miishshaa qarcciitaa oiqqiyaagaa gidiyo gishshau, ubba wode appe baayyo ekkees. </div><div class='p'> <span class="verse" id="V7">7&#160;</span>Yesuusi, “Bau de7iyaabaa taani moogettiyo gallassau minjju; o aggite.  <span class="verse" id="V8">8&#160;</span>Hiyyeesati ubba wode inttenaara de7ana; shin taani ubba wode inttenaara de7ikke” yaagiis. </div><div class='p'> <span class="verse" id="V9">9&#160;</span>Aihudatuppe daro asai Yesuusi Biitaaniyan de7iyoogaa siyidi, yaa biis; eti Yesuusa be7ana gishsha xalaalau gidennan, i haiquwaappe denttido Al77aazarakka be7anau biidosona.  <span class="verse" id="V10">10&#160;</span>Hegaa gishshau, qeese halaqati Al77aazarakka qassi woranau maqettidosona.  <span class="verse" id="V11">11&#160;</span>Aissi giikko, Al77aazara gaasuwan daro Aihudati banttana kaalettiyaageeta aggi bayidi, Yesuusa ammanoosona. </div><div class='s'>Yesuusi Bonchchuwan Yerusalaame Geliis </div><div class='r'>(Maatiyoosa 21:1-11; Marqqoosa 11:1-11; Luqaasa 19:28-40) </div><div class='p'> <span class="verse" id="V12">12&#160;</span>Wonttetta gallassi Paasikaa bonchchiyoosaa yiida daro asai Yesuusi Yerusalaame biyoogaa siyiis.  <span class="verse" id="V13">13&#160;</span>Siyidi zambbaa haittaa oiqqidi, a mokkanau kiyidosona. Bantta qaalaa xoqqu oottidi, </div><div class='q'>“Xoossai galatetto! </div><div class='q2'>Xoossaa sunttan yiya Israa7eela kawoi anjjettidaagaa!” </div><div class='m'>yaagidosona. </div><div class='p'> <span class="verse" id="V14">14-15&#160;</span>Xoossaa maxaafai, </div><div class='q'>“Xiyoone katamau, yayyoppa! </div><div class='q2'>Be7a, ne kawoi hare maraa bolli uttidi yees” </div><div class='m'>giyoogaadan, Yesuusi hare maraa demmidi, a toggiis. </div><div class='p'> <span class="verse" id="V16">16&#160;</span>Yesuusi erissiyo ashkkarati hegaa kase akeekibookkona; shin Yesuusi bonchchettidoogaappe guyyiyan, Xoossaa maxaafai hegaa ubbaa giidoogaanne qassi etikka hegaa ubbaa Yesuusayyo oottidoogaa hassayidosona. </div><div class='p'> <span class="verse" id="V17">17&#160;</span>Al77aazari moogettido gonggoluwaappe Yesuusi a xeesidi, haiquwaappe denttido wode, Yesuusaara de7iya daro asai Yesuusayyo markkattiis.  <span class="verse" id="V18">18&#160;</span>Daro asai a mokkanau kiyidoogee, i he wolqqaama malaataa oottido gishshassa.  <span class="verse" id="V19">19&#160;</span>Hegaa gishshau, Parisaaweti issoi issuwaa, “Intte ainne oottanau danddayennaagaa be7eetii! Be7ite, dere ubbai a geeduwaa kaallees” yaagidosona. </div><div class='p'> <span class="verse" id="V20">20&#160;</span>Paasikaa bonchchiyo gallassi goinnanau Yerusalaame biidaageetu giddon issi issi Giriike asati de7oosona.  <span class="verse" id="V21">21&#160;</span>Eti Galiila biittan Beetasaida giyo katamaappe yiida Piliphphoosakko biidi, “Godau, nuuni Yesuusa be7anau koyoos” yaagidi woossidosona.  <span class="verse" id="V22">22&#160;</span>Piliphphoosi biidi, Inddiraasayyo odiis; odin naa77aikka biidi, Yesuusayyo odidosona. </div><div class='p'> <span class="verse" id="V23">23&#160;</span>Yesuusi etau hagaadan yaagiis; “Taani, Asa Na7ai, bonchchettiyo saatee gakkiis.  <span class="verse" id="V24">24&#160;</span>Taani intteyyo tumaa odais; issi gistte aifiyaa biittan wodhdhada wooqqana xayikko, barkka attausu. SHin he gisttee aifiyaa wooqqikko, daro aifiyaa aifausu.  <span class="verse" id="V25">25&#160;</span>Ba shemppuwaa siiqiya ooninne bashshees; qassi ba shemppuwaa ha sa7an ixxiya ooninne merinaa de7uwau ashshees.  <span class="verse" id="V26">26&#160;</span>Ooninne tau oottikko, tana kaallanau bessees; qassi taani de7iyoosan ta ashkkaraikka de7ana. Tau oottiya oonanne, ta Aawaikka a bonchchana. </div><div class='p'> <span class="verse" id="V27">27&#160;</span>“Ha77i ta shemppoi daro un77ettiis; yaatin woigoo? Taani, ‘Ta Aawau, tana ha saateeppe ashsharkkii’ yaagoo? CHii, taani ha saatiyan yiidoogee hagaa gishshassa.  <span class="verse" id="V28">28&#160;</span>Ta Aawau, ne sunttaa bonchcha” yaagiis. </div><div class='p'>He wode saluwaappe, “Taani ta sunttaa bonchchaas; qassikka gujjada bonchchana” yaagiya qaalai yiis. </div><div class='p'> <span class="verse" id="V29">29&#160;</span>He sohuwan eqqida daro asai he qaalaa siyidi, “Hegee dadaa” yaagiis. </div><div class='p'>Harati qassi, “Kiitanchchai ayyo haasayiis” yaagidosona. </div><div class='p'> <span class="verse" id="V30">30&#160;</span>Yesuusi zaaridi eta, “Ha qaalai intte gishshau yiidoogaappe attin, ta gishshassa gidenna.  <span class="verse" id="V31">31&#160;</span>Ha sa7ai pirddettiyo wodee ha77a; ha sa7aa haariyaagee ha77i kare olettana.  <span class="verse" id="V32">32&#160;</span>Qassi taani masqqaliyaa bolli kaqettiyo wode, asa ubbaa taakko ekkana” yaagiis.  <span class="verse" id="V33">33&#160;</span>I hegaa giidoogee ai mala haiquwaa i haiqqanaakkonne eta erissanaassa. </div><div class='p'> <span class="verse" id="V34">34&#160;</span>Daro asai zaaridi Yesuusa, “Nu higgee Kiristtoosi merinau de7iyoogaa odees. Yaatin, neeni woigada, ‘Asa Na7ai masqqaliyaa bolli kaqettana’ gai? He Asa Na7ai oonee?” yaagidosona. </div><div class='p'> <span class="verse" id="V35">35&#160;</span>Yaagin Yesuusi, “Poo7oi inttenaara guutta wodiyaa takkana. Intteyyo xumenna mala, poo7oi de7ishin, poo7uwan hemettite. Xuman hemettiya urai au biyaakkonne erenna.  <span class="verse" id="V36">36&#160;</span>Poo7uwaa asa gidana mala, intteyyo poo7oi de7ishin, poo7uwaa ammanite” yaagiis. </div><div class='s'>Aihudati Ammanennan Ixxido Hanotaa </div><div class='p'>Yesuusi hegaa haasayidoogaappe guyyiyan, biidi etappe geemettiis.  <span class="verse" id="V37">37-38&#160;</span>I hegaa keena wolqqaama malaataa eta sinttan oottikkokka, hananabaa yootiya Isiyaasi, </div><div class='q'>“Godau, nu markkatettaa ooni ammanidee? </div><div class='q2'>Godai ba wolqqaa oona bessidee?” </div><div class='m'>giidoogee tuma gidana mala, eti a ammanibookkona. </div><div class='p'> <span class="verse" id="V38">39-40&#160;</span>Isiyaasi qassikka, </div><div class='q'>“Eta aifee xeellenna mala, </div><div class='q2'>eta wozanaikka akeekenna mala, </div><div class='q'>eti Xoossaakko simmin, i eta pattenna mala, </div><div class='q2'>Xoossai eta aifiyaa qooqissiis. </div><div class='q'>Eta wozanaa dammissiis” </div><div class='m'>giido gishshau, eti ammananau danddayibookkona. </div><div class='p'> <span class="verse" id="V41">41&#160;</span>Isiyaasi Yesuusa bonchchuwaa be7ido gishshaunne qassi abaa haasayido gishshau, hegaa giis. </div><div class='p'> <span class="verse" id="V42">42&#160;</span>Hegaa gidinkka, harai atto Aihudatu halaqatuppekka daroti Yesuusa ammanidosona. SHin Parisaaweti banttana Aihudatu woosa keettaappe kessoosona giidi yayyido gishshau, ammanida giidi markkattibookkona.  <span class="verse" id="V43">43&#160;</span>Aissi giikko, eti Xoossaa sabaappe aattidi, asa sabaa siiqidosona. </div><div class='p'> <span class="verse" id="V44">44&#160;</span>Yesuusi ba qaalaa xoqqu oottidi yaagiis; “Tana ammaniya ooninne tana kiittidaagaakka ammaniyoogaappe attin, ta xalaalaa ammanenna.  <span class="verse" id="V45">45&#160;</span>Tana be7iya ooninne tana kiittidaagaakka be7ees.  <span class="verse" id="V46">46&#160;</span>Tana ammaniya ubbai xuman de7enna mala, taani poo7o gidada sa7aa yaas.  <span class="verse" id="V47">47&#160;</span>Ta qaalaa siyidi azazettenna uraa oonanne taani pirddikke; aissi giikko, taani sa7aa ashshanau yiidoogaappe attin, pirddanau yabeikke.  <span class="verse" id="V48">48&#160;</span>Tana ixxiya oonanne qassi ta qaalaa ekkenna oonanne pirddiyaagee de7ees. Taani yootido qaalai wurssettaa gallassi he uraa pirddana.  <span class="verse" id="V49">49&#160;</span>Aissi giikko, taani hagaa taappe haasayabeikke; shin tana kiittida ta Aawai taani gaanaagaanne haasayanaagaa tana azaziis.  <span class="verse" id="V50">50&#160;</span>Qassi a azazoi merinaa de7uwaa ehiyoogaa taani erais; hegaa gishshau, taani yootiyoogee ta Aawai tana yoota giidi odidoogaa” yaagiis. </div><ul class='tnav'>
<li><a href='index.htm'>Yohaannisa</a></li>
<li><a href='JHN11.htm'>&lt;</a></li>
<li><a href='JHN.htm'>12</a></li>
<li><a href='JHN13.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
