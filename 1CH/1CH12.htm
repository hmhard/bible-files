<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Hanidabaa Odiya Koiro Maxaafaa 12</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Hanidabaa Odiya Koiro Maxaafaa</a></li>
<li><a href='1CH11.htm'>&lt;</a></li>
<li><a href='1CH.htm'>12</a></li>
<li><a href='1CH13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>Biniyaama Zariyaappe Daawita Kaallida Asata </div><div class='p'> <span class="verse" id="V1">1&#160;</span>Daawiti Qiisa na7aa Saa7oolappe baqati biidi, Xiqilaagan uttido wode, akko yiida asati hagaappe kaallidi xaafettidaageeta. Eti kase Daawita olan maaddida mino asatu giddon de7oosona.  <span class="verse" id="V2">2&#160;</span>Eti wonddafiyaasata; qassi bantta ushachcha kushiyaaninne haddirssa kushiyan shuchchaa yambbarshshan olanau danddayoosona. Eti Biniyaama zare gidiya Saa7oola dabbota.  <span class="verse" id="V3">3&#160;</span>Eta halaqai Ahi7eezera; Ahi7eezerappe simmin Yo7aasha; eti Gib77appe yiida SHamaa7a naata. </div><div class='p'>Harati qassi Azimaaweeta naata gidiya Yizi7eelanne Peleexa, Baraaka, Anatootappe yiida Yeeha,  <span class="verse" id="V4">4&#160;</span>hasttamatu giddon wolqqaama gididi, eta kaalettiya Gabaa7oonappe yiida Yishimaa7iyaa, Ermmaasa, Yahaazi7eela, Yohanaana, Gedeerappe yiida Yozabaada,  <span class="verse" id="V5">5&#160;</span>El77uzaaya, Yaarimoota, Ba7aaliyaa, SHamaariyaa, Hariifappe yiida SHafaaxiyaa,  <span class="verse" id="V6">6&#160;</span>Qoraaha yarata gidiya Elqqaana, Yishiyaa, Azaari7eela, Yo7eezeranne Yaashobi7aama,  <span class="verse" id="V7">7&#160;</span>Gadoorappe yiida Yirohaama naata Yo7eelanne Zabaadiyaa. </div><div class='s'>Gaada Zariyaappe Daawita Kaallida Asata </div><div class='p'> <span class="verse" id="V8">8&#160;</span>Daawiti bazzuwan de7iya baqati attiyo sohuwan uttidaashin, Gaada zariyaappe asati akko yiidosona. Eti mino asatanne olau giigidaageeta; qassi gonddalliyaanne tooraa oiqqanau danddayiyaageeta. Eta som77oi gaammuwaa som77uwaa milatees; eti deretu huuphiyan guppiya genessaadan eesotoosona.  <span class="verse" id="V9">9&#160;</span>Eta halaqai Exeera; naa77anttoi Obaadiyaa; heezzanttoi Eli7aaba;  <span class="verse" id="V10">10&#160;</span>oiddanttoi Mishimaanna; ichchashanttoi Ermmaasa;  <span class="verse" id="V11">11&#160;</span>usuppunttoi Attaaya; laappunttoi Eli7eela;  <span class="verse" id="V12">12&#160;</span>hosppunttoi Yohanaana; uddufunttoi Elzzabaada;  <span class="verse" id="V13">13&#160;</span>tammanttoi Ermmaasa; tammanne isiininttoi Maakibanaaya.  <span class="verse" id="V14">14&#160;</span>Hageeti Gaada zare olanchchatuyyo halaqata. Etappe laafiyaageeti mato halaqata; minniyaageeti shaalaqata.  <span class="verse" id="V15">15&#160;</span>Yorddaanoosa SHaafai, gaxaappe gaxaa gakkanaashin kumi kixxido koiro aginan pinnidaageeti hageeta. Eti wombban arshshooranne arggoora uttida asaa ubbaa yedettidosona. </div><div class='s'>Biniyaamanne Yihudaa Zaretuppe Daawita Kaallida Asata </div><div class='p'> <span class="verse" id="V16">16&#160;</span>Biniyaama zaretuppenne Yihudaa zaretuppe amarida asati Daawitakko qatuwaa yiidosona.  <span class="verse" id="V17">17&#160;</span>Yin Daawiti etaara gaittanau kiyidi, hagaadan yaagiis; “Intte tana maaddanau saruwan taakko yiidabaa gidikko, ta wozanai inttenaara issippe gidana. SHin intte tana ta morkketuyyo aatti immanau yiidabaa gidikko, inttena erite! Taani oottido iitabi bainna gishshau, nu aawatu Xoossai hegaa be7o; i inttena pirddo!” yaagiis. </div><div class='p'> <span class="verse" id="V18">18&#160;</span>Hegaappe guyyiyan, hasttamatu halaqaa Amaasaaya bolli Xoossaa Ayyaanai wodhdhin, </div><div class='q'>“Daawitaa, nuuni neegeeta! </div><div class='q2'>Isseya na7au, nuuni nenaara issippe de7eettees! </div><div class='q'>Saroi neessi gido! </div><div class='q2'>Nena maaddiyaageetussikka saroi gido! </div><div class='q'>Ne Xoossai nena maaddees” yaagiis. </div><div class='m'>Yaagin Daawiti eta ekkidi, ba olanchchatuyyo halaqata oottiis. </div><div class='s'>Minaase Zariyaappe Daawita Kaallida Asata </div><div class='p'> <span class="verse" id="V19">19&#160;</span>Daawiti Pilisxxeematuura issippe gididi, Saa7oola olanau biido wode, Minaase zariyaappe amarida asati Daawitan gaittidosona. SHin Pilisxxeema asatu halaqati Daawitinne Daawita asai banttanaara beennaadan diggidosona. Pilisxxeema asati keehippe zorettidoogaappe guyyiyan, eta guyye yeddidosona; aissi giikko, Daawitinne Daawita asai eta Kawuwaa Saa7oolayyo aatti immanaakkonne giidi yayyidosona.  <span class="verse" id="V20">20&#160;</span>Daawiti Xiqilaaga katamaa simmishin, Minaase zariyaappe Daawita maaddanau kiyida shaalaqati Adinaaha, Yozabaada, Yidi7eela, Mikaa7eela, Yozabaada, Eelihanne Xilttaaya.  <span class="verse" id="V21">21&#160;</span>Eti ubbaikka xalanne wolqqaama asa gidiyo gishshau, Daawiti ambbaanota paanaa kaalliyo wode, eti a maaddidosona.  <span class="verse" id="V22">22&#160;</span>Daawita olanchchati Xoossaa olanchchatudan corattana gakkanaashin, a maaddiya asai gallassi gallassi gujettees. </div><div class='s'>Daawita Olanchchatu Qoodaa </div><div class='p'> <span class="verse" id="V23">23&#160;</span>GODAI haasayidoogaadan Saa7oola kawotettaa Daawitayyo zaaranau olau gixxi giigidi, Kebroonan de7iya Daawitakko yiida olanchchatu qoodai hagaappe kaallidi xaafettidaagaa.  <span class="verse" id="V24">24&#160;</span>Gonddalliyaanne tooraa oiqqidi, olau gixxi giigida Yihudaa zareti usuppun sha7anne hosppun xeeta.  <span class="verse" id="V25">25&#160;</span>Simoona zariyaappe olau giigida xalanne wolqqaama olanchchati laappun sha7anne issi xeeta.  <span class="verse" id="V26">26&#160;</span>Leewa zariyaappe oiddu sha7anne usuppun xeeta.  <span class="verse" id="V27">27&#160;</span>Aaroona zaretu halaqai Yoodaaha; Yoodaaheera issippe heezzu sha7anne laappun xeetu asati de7oosona.  <span class="verse" id="V28">28&#160;</span>Qassi Xaadooqi yelaga xalanne wolqqaama asa; Xaadooqa aawaa keettaa asaappe laatamanne naa77u halaqati aara issippe de7oosona.  <span class="verse" id="V29">29&#160;</span>Biniyaama zare gidiya Saa7oola dabboti heezzu sha7u asa. SHin Biniyaama zariyaappe dariya bagga asai Saa7oola keettaa asau he wodee gakkanaashin ammanettiyaageeta.  <span class="verse" id="V30">30&#160;</span>Efireema zariyaappe bantta aawatu keettaa asan erettida xalanne wolqqaama asati laatamu sha7anne hosppun xeeta.  <span class="verse" id="V31">31&#160;</span>Daawita kawoyanau baanau doorettida Minaase zariyaappe baggati tammanne hosppun sha7a.  <span class="verse" id="V32">32&#160;</span>Qassi Israa7eela asai ai oottanau bessiyaakko, wodiyaabaa shaakki eriya akeekanchcha asati, Yisaakoora zariyaayyo halaqati naa77u xeeta; eta dabboti ubbai etayyo azazettoosona.  <span class="verse" id="V33">33&#160;</span>Ola miishshaa ubbaa oiqqidi, bantta kumetta wozanan Daawita maaddanau giigida olanchchatun Zaabiloona zare asati ishatamu sha7a.  <span class="verse" id="V34">34&#160;</span>Nifttaaleema zariyaappe issi sha7u halaqati de7oosona; gonddalliyaanne tooraa oiqqiya hasttamanne laappun sha7u asati etaara issippe de7oosona.  <span class="verse" id="V35">35&#160;</span>Daana zariyaappe olau giigida asati laatamanne hosppun sha7anne uddufun xeeta.  <span class="verse" id="V36">36&#160;</span>Olau kiyanau Aseera zariyaappe giigidaageeti oitamu sha7a.  <span class="verse" id="V37">37&#160;</span>Yorddaanoosa SHaafaappe hefintta arshsho baggan de7iya Roobeela zariyaappe, Gaada zariyaappenne Minaase zariyaa baggaappe ola miishshaa ubbaa oiqqidi yiida asati issi xeetanne laatamu sha7a. </div><div class='p'> <span class="verse" id="V38">38&#160;</span>Ha olau giigida olanchchati ubbai Daawita Israa7eela bolli kawoyanau bantta qofaa qachchidi, Kebroona katamaa yiidosona. Qassi Israa7eelappe attidaageetikka Daawita kawoyanau issi wozana gididosona.  <span class="verse" id="V39">39&#160;</span>Eta dabboti etayyo koshshiyaabaa giigissi wottido gishshau, miiddinne uyiiddi Daawitaara heezzu gallassaa uttidosona.  <span class="verse" id="V40">40&#160;</span>Israa7eela asaayyo ufaissa gidiyo gishshau, huuphessa baggaara de7iya Yisaakoorappe, Zaabiloonappenne Nifttaaleemappe asati daro qumaa ehiidosona. Xiilliyaa, balasiyaa lichchakkuwaa, woiniyaa teeraa, woine eessaanne zaitiyaa hariyan, baquluwan, gaameelaaninne booran caanidi ehiidosona; qassikka eti miizzaanne dorssaa shukkidi maanau ekkidi yiidosona. </div><ul class='tnav'>
<li><a href='index.htm'>Hanidabaa Odiya Koiro Maxaafaa</a></li>
<li><a href='1CH11.htm'>&lt;</a></li>
<li><a href='1CH.htm'>12</a></li>
<li><a href='1CH13.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
