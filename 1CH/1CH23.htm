<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Hanidabaa Odiya Koiro Maxaafaa 23</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Hanidabaa Odiya Koiro Maxaafaa</a></li>
<li><a href='1CH22.htm'>&lt;</a></li>
<li><a href='1CH.htm'>23</a></li>
<li><a href='1CH24.htm'>&gt;</a></li>
</ul>
<div class="main">
 
<div class='chapterlabel' id="V0"> 23</div><div class='p'> <span class="verse" id="V1">1&#160;</span>Daawiti ceeggido wode, ba na7aa Solomona Israa7eela bolli kawoyiis. </div><div class='s'>Leewatu Oosuwaa </div><div class='p'> <span class="verse" id="V2">2&#160;</span>Daawiti Israa7eela kaalettiyaageeta ubbata, qeesetanne Leewata issippe shiishshiis.  <span class="verse" id="V3">3&#160;</span>Hasttamu laittanne hegaappe bollaara de7iya Leewati qoodettidosona; qoodettidi eti muleera hasttamanne hosppun sha7u attumaasa gididosona.  <span class="verse" id="V4">4&#160;</span>Hageetu giddoppe GODAA Beeta Maqidasiyaayyo aawatiya laatamanne oiddu sha7ata kawoi wottiis. Qassi halaqatanne pirdda daannata usuppun sha7ata wottiis.  <span class="verse" id="V5">5&#160;</span>Penggiyaa naagiyaageeta oiddu sha7ata wottiis. GODAA galatanau Daawiti medhdhido yetta miishshan GODAA galatiyaageeta oiddu sha7ata wottiis. </div><div class='p'> <span class="verse" id="V6">6&#160;</span>Daawiti Leewi yelido attuma naata Gershshoona, Qahaatanne Maraara eta yaran yaran heezzu citan shaakkiis. </div><div class='p'> <span class="verse" id="V7">7&#160;</span>Gershshooni yelido attuma naati La7idaananne SHim77a.  <span class="verse" id="V8">8&#160;</span>La7idaana attuma naati heezza; etikka Yihi7eela, Zetaamanne Yuu7eela.  <span class="verse" id="V9">9&#160;</span>SHim77a attuma naati heezzati SHalomoota, Hazii7eelanne Haaraana; hageeti La7idaana yaratuyyo halaqata.  <span class="verse" id="V10">10-11&#160;</span>SHim77a attuma naati oiddati, bantta yeletaa yeletaa maaran Yahaata, Ziina, Yi7uushanne Barii7a. Yi7uushassinne Barii7assi naati darenna; hegaa gishshau, eti issi yaradan qoodettidosona. </div><div class='p'> <span class="verse" id="V12">12&#160;</span>Qahaata naati oiddati Amiraama, Yixihaara, Kebroonanne Uzzi7eela.  <span class="verse" id="V13">13&#160;</span>Amiraama attuma naati Aaroonanne Muusa. Aarooninne a zerettai ubbaappe aaro geeshsha gidanaadan dummatidosona. Eti GODAA sinttan ixaanaa cuwayanau, GODAAYYO oottanaunne GODAA sunttan asaa anjjanau merinau dummatidosona.  <span class="verse" id="V14">14&#160;</span>Xoossa asa gidiya Muuse naati Leewa zaretuura gatto qoodettidosona.  <span class="verse" id="V15">15&#160;</span>Muuse naati Gershshoomanne El77eezara.  <span class="verse" id="V16">16&#160;</span>Gershshooma naatu giddoppe halaqai SHabu7eela.  <span class="verse" id="V17">17&#160;</span>El77eezara na7ai Rahaabiyaa. El77eezarayyo hara na7i baawa; shin Rahaabiyaa naati keehi cora. </div><div class='p'> <span class="verse" id="V18">18&#160;</span>Yixihaara naatu halaqai SHalomiita.  <span class="verse" id="V19">19&#160;</span>Kebroona na7ai bairai Yiriiya; naa77anttoi Amaariyaa; heezzanttoi Yahaazi7eela; oiddanttoi Yiqami7aama.  <span class="verse" id="V20">20&#160;</span>Uzzi7eela na7ai bairai Mikiyaasa; naa77anttoi Yishiyaa. </div><div class='p'> <span class="verse" id="V21">21&#160;</span>Maraara naati Maahilanne Musha. Maahila naati El77aazaranne Qiisha.  <span class="verse" id="V22">22&#160;</span>El77aazari macca naatuppe attin, attuma naata yelennan haiqqiis. Hegaa gishshau, eta ishantti Qiisha naati eta machchidosona.  <span class="verse" id="V23">23&#160;</span>Musha naati heezzati Maahila, Edeeranne Yiremoota. </div><div class='p'> <span class="verse" id="V24">24&#160;</span>Leewa yeletan bantta zariyaaninne keettan bantta sunttan mazggafettidaageeti hageeta; laatamu laittanne hegaappe bollaara de7iya Leewa zareti ubbai GODAA Beeta Maqidasiyan oottidosona.  <span class="verse" id="V25">25&#160;</span>Daawiti, “GODAI Israa7eela Xoossai ba asaa shemppissiis. GODAI Yerusalaamen merinau de7ana.  <span class="verse" id="V26">26&#160;</span>Hegaa gishshau, Dunkkaaniyaanne a giddon go7ettiyo miishshata hagaappe sinttanau Leewati tookkanau bessenna” yaagiis.  <span class="verse" id="V27">27&#160;</span>Daawiti wurssettan azazido azazuwaadankka laatamu laittanne hegaappe bollaara de7iya Leewati qoodettidosona.  <span class="verse" id="V28">28&#160;</span>Eti GODAA Beeta Maqidasiyan oottiya Aaroona zerettata maaddoosona. GODAA Beeta Maqidasiyan kareeranne soora oottoosona; geeshsha miishsha ubbaa tunennaadan naagoosona.  <span class="verse" id="V29">29&#160;</span>Qassi eti Xoossaa sinttan wottiyo oittaayyo, kattaa yarshshuwaayyo, shiishshiyo xiilliyaayyo, irshshoi gelibeenna oittaayyoonne zaitiyan munaqettiya xiilliyaayyo aawatoosona; eti makkiyoobaayyoonne likkiyoobau ubbau aawatoosona.  <span class="verse" id="V30">30-31&#160;</span>Qassi eti ubba gallassi maalladonne omarssi, GODAASSI xuuggiyo yarshshoi yarshshettiyo Sambbata gallassi, aginai xeeriyo wodenne higgiyan xaafettida hara baala gallassati gakkiyo wode, GODAA galatanaunne bonchchanau sunttettidosona.  <span class="verse" id="V32">32&#160;</span>Dunkkaaniyaanne GODAA Beeta Maqidasiyaa naaganaadaaninne Aaroona zerettata maaddanaadan aawatettai Leewatuyyo imettiis. </div><ul class='tnav'>
<li><a href='index.htm'>Hanidabaa Odiya Koiro Maxaafaa</a></li>
<li><a href='1CH22.htm'>&lt;</a></li>
<li><a href='1CH.htm'>23</a></li>
<li><a href='1CH24.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
