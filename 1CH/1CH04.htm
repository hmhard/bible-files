<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Hanidabaa Odiya Koiro Maxaafaa 4</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Hanidabaa Odiya Koiro Maxaafaa</a></li>
<li><a href='1CH03.htm'>&lt;</a></li>
<li><a href='1CH.htm'>4</a></li>
<li><a href='1CH05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Yihudaa Yeletaa </div><div class='p'> <span class="verse" id="V1">1&#160;</span>Yihudaa zareti Paareesa, Hexiroona, Karmma, Huuranne SHobaala. </div><div class='p'> <span class="verse" id="V2">2&#160;</span>SHobaala na7ai Ra7aayi Yahaata yeliis; Yahaati Ahumaayanne Lahaada yeliis. Hageeti Xor77atu yarata.  <span class="verse" id="V3">3-4&#160;</span>Huuri ba aayee Efiraatissi baira na7aa; Huuri Beetaliheema yeliis. Exaama attuma naati Iziraa7eela, Yuushimanne Yidibaasha; eta michchiyaa Haxilelppoono. Panu7eeli Gadoora yeliis. Exeeri Huusha yeliis. Hageeti Huura yarata. </div><div class='p'> <span class="verse" id="V5">5&#160;</span>Taqo7a aawaa Ashihuurayyo Heelonne Naa7iro geetettiya naa77u maccaasati de7oosona.  <span class="verse" id="V6">6&#160;</span>Naa7ira Ahuzaama, Hefeera, Teminanne Ahashttaara Ashihuurayyo yelaasu; hageeti Naa7iri naata.  <span class="verse" id="V7">7&#160;</span>Heela Xeereta, Xoohaaranne Etinaana Ashihuurayyo yelaasu.  <span class="verse" id="V8">8&#160;</span>Qooxi Anuuba, Xobeebanne Haruuma na7aa Ahariheela yarata yeliis. </div><div class='p'> <span class="verse" id="V9">9&#160;</span>Yaabeexi ba ishanttu ubbaappe aadhdhi bonchchettees. A aayyiyaa, “Taani a iita maaretan yelido gishshau, a sunttai Yaabeexa” gaada sunttaasu.  <span class="verse" id="V10">10&#160;</span>Yaabeexi Israa7eela Xoossaa xeesidi, “Abeet Xoossau, hai tana neeni anjja; ta gadiyaakka aassa. Tanaara issippe gida; tana sakkennaadan tana qohiyaabaappe neeni naaga” yaagidi woossiis. Woossin Xoossai a woosaa siyiis. </div><div class='s'>Hara Asatu Yeletaa </div><div class='p'> <span class="verse" id="V11">11&#160;</span>SHuha ishai Kaluubi Mahiira yeliis; Mahiiri Eshttoona yeliis.  <span class="verse" id="V12">12&#160;</span>Eshttooni Beetiraafa, Paaseehanne Tahinna yeliis. Tahinni Nahaasha katamaa asaa yeliis. Hageeti Reeka biittan de7idosona. </div><div class='p'> <span class="verse" id="V13">13&#160;</span>Qanaaza naati Otini7eelanne Saraaya; Otini7eela naati Hataatanne Ma7onootaaya.  <span class="verse" id="V14">14&#160;</span>Ma7onootaayi Oofira yeliis. Saraayi Yoo7aaba yeliis. Yoo7aabi Kushe Hiillatu Zanggaaraa giyoosan de7ida asaa yeliis. </div><div class='p'> <span class="verse" id="V15">15&#160;</span>Yifune na7aa Kaaleeba naati Ira, Eelanne Na7aama. Eela na7ai Qanaaza. </div><div class='p'> <span class="verse" id="V16">16&#160;</span>Yihaali7eela naati Ziifa, Ziifaaha, Tiirayanne Asaari7eela. </div><div class='p'> <span class="verse" id="V17">17&#160;</span>Eezira naati Yetera, Mereda, Efeeranne Yaaloona. Meredi Gibxxe kawuwaa na7iyo Biitiyo ekkiis; ekkin a Miiriyaamo, SHammaayanne Yishiba ayyo yelaasu. Yishibi Eshttamoo7a yeliis.  <span class="verse" id="V18">18&#160;</span>Yihudaa biittaappe ekkido maccaasiyaa Gadoora aawaa Yereda, Sooko aawaa Hebeeranne Zaanooha aawaa Yaqiiti7eela Meredayyo yelaasu.  <span class="verse" id="V19">19&#160;</span>Nahaama michchee, Hodiyaa maccaasee naati Gaariman de7ida Qa7iila aawaanne Maa7ikan de7ida Eshttamoo7a aawaa. </div><div class='p'> <span class="verse" id="V20">20&#160;</span>SHimoona naati Aminoona, Riinna, Benihanaananne Tiiloona. </div><div class='p'>Yishi7a naati Zoheetanne Benzzoheeta. </div><div class='s'>SHeela Yeletaa </div><div class='p'> <span class="verse" id="V21">21&#160;</span>Yihudaa na7aa SHeela zareti Leeka aawaa Eera, Mareesha aawaa Laa7idanne Beeti-Ashibee7a kataman de7iya liinuwaa giyo maayuwaa daddiyaageetu yarata.  <span class="verse" id="V22">22&#160;</span>Harati qassi Yoqiima, Yo7aasha, Yaashubiliheema, Moo7aaba biittaa haarida Saraafanne Kozeeba kataman de7ida asata. Ha yeletaa mazggafai beni wodeesappekka de7iyaagaa.  <span class="verse" id="V23">23&#160;</span>Hageeti Naxa7iimaaninne Gadeeran de7ida urqqaa medhdhiya asata. Eti kawuwaa oosuwaa oottanau aara issippe de7idosona. </div><div class='s'>Simoona Yeletaa </div><div class='p'> <span class="verse" id="V24">24&#160;</span>Simoona naati Nemu7eela, Yaamiina, Yaariiba, Zaraahanne SHaa7ula.  <span class="verse" id="V25">25&#160;</span>SHaa7ula na7ai SHaaluuma; SHaaluuma na7ai Mibssaama; Mibssaama na7ai Mishimaa7a;  <span class="verse" id="V26">26&#160;</span>Mishimaa7a na7ai Hammu7eela; Hammu7eela na7ai Zakkuura; Zakkuura na7ai SHim77a.  <span class="verse" id="V27">27&#160;</span>SHim77ayyo tammanne usuppun attuma naatinne usuppun macca naati de7oosona; shin a ishatuyyo cora naati de7okkona. Yihudaa zaretudan Simoona zareti corattibookkona. </div><div class='p'> <span class="verse" id="V28">28&#160;</span>Simoona zareti Berssaabeha katamaaninne Molaada, Haxaari-SHu7aala,  <span class="verse" id="V29">29&#160;</span>Baala, Exeema, Tolaada,  <span class="verse" id="V30">30&#160;</span>Baatu7eela, Horima, Xiqilaaga,  <span class="verse" id="V31">31&#160;</span>Beeti-Markkaboota, Hoxaari-Susiima, Beetibiiranne SHaa7iraima katamatun de7idosona. Daawiti kawotana gakkanaassi hageeti eta katamata gididi de7idosona.  <span class="verse" id="V32">32&#160;</span>Qassi eta moottati Exaama, Aina, Rimmoona, Tokeenanne Ashaana. Eti muleera ichchashu katamata.  <span class="verse" id="V33">33&#160;</span>Baa7ilaata gakkanaashin, ha katamatu yuushuwan de7iya moottati ubbai etan gujettoosona. Hageeta eti de7ido sohota eti bantta yeletaa maaran mazggafan xaafidi oiqqidosona. </div><div class='p'> <span class="verse" id="V34">34&#160;</span>Simoona yaratu halaqati hagaappe kaallidi xaafettidaageeta. Eti Mashobaaba, Yaamileeka, Amesiyaasa na7aa Yoosha,  <span class="verse" id="V35">35&#160;</span>Yuu7eelanne Yoshiibiyaa na7aa Yeeha. Yeehu aawaa aawai Asa7eela na7aa Saraaya.  <span class="verse" id="V36">36&#160;</span>Hara halaqati qassi Eliyoo7enaaya, Yaaqooba, Yashohaaya, Asaaya, Adii7eela, Yashimi7eela, Banaayanne  <span class="verse" id="V37">37&#160;</span>Ziiza. Ziizi SHif77a na7aa; SHif77i Alloona na7aa; Allooni Yadaaya na7aa; Yadaayi SHiimira na7aa; SHiimiri SHamaa7iyaa na7aa.  <span class="verse" id="V38">38&#160;</span>Simoona yaratu halaqati hageeta. </div><div class='p'>Eta aawatu zerettai keehippe corattiis.  <span class="verse" id="V39">39&#160;</span>Eti bantta mehiyaayyo heemmiyoosaa koyanau Gadoora geliyoosaa matan de7iya wombbaayyo arshsho baggaara de7iya sohota gakkanaassi biidosona.  <span class="verse" id="V40">40&#160;</span>Biidi issi keehippe araddida lo77o heemmiyo sohuwaa demmidosona; he biittai woppainne saroi kumido aaho biitta. Beni wode he biittan de7idaageeti Kaama zerettata.  <span class="verse" id="V41">41&#160;</span>Hagaappe qommo baggaara sunttai xaafettido Simoona zareti Yihudaa Kawuwaa Hizqqiyaasa wode Gadoora biitti biidi, yan de7iya Kaama zerettatanne Ma7uuna asata olidi xaissidosona. Xaissidi he biittan eta mehiyaayyo heemmiyo sohoi de7iyo gishshau, Simoona zareti hachchi gattanau yan uttidosona. </div><div class='p'> <span class="verse" id="V42">42&#160;</span>Simoona zaretuppe ichchashu xeetu asati Se7iira Deriyaakko biidosona. Eta halaqati Palaaxiyaa, Na7aariyaa, Rafaayanne Uzzi7eela; eti Yishi7a naata.  <span class="verse" id="V43">43&#160;</span>Amaaleeqa asatuppe kase baqati attidaageeta Simoona asati xaissidosona. Eti hachchi gakkanaassi he biittan de7oosona. </div><ul class='tnav'>
<li><a href='index.htm'>Hanidabaa Odiya Koiro Maxaafaa</a></li>
<li><a href='1CH03.htm'>&lt;</a></li>
<li><a href='1CH.htm'>4</a></li>
<li><a href='1CH05.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
