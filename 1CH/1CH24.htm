<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Hanidabaa Odiya Koiro Maxaafaa 24</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Hanidabaa Odiya Koiro Maxaafaa</a></li>
<li><a href='1CH23.htm'>&lt;</a></li>
<li><a href='1CH.htm'>24</a></li>
<li><a href='1CH25.htm'>&gt;</a></li>
</ul>
<div class="main">
 
<div class='chapterlabel' id="V0"> 24</div><div class='s'>Qeesetu Oosuwaa </div><div class='p'> <span class="verse" id="V1">1&#160;</span>Aaroona zaretu citati hagaappe kaallidi xaafettidaageeta. Aaroona naati Nadaaba, Abiiha, El77aazaranne Itaamaara.  <span class="verse" id="V2">2&#160;</span>SHin Nadaabinne Abiihu na7a yelennan bantta aawaappe kase haiqqidosona. Hegaa gishshau, El77aazarinne Itaamaari qeese gididosona.  <span class="verse" id="V3">3&#160;</span>Daawiti Aaroona zareta eta oosuwaadan oosuwaadan citan shaakkiis. El77aazara yaraappe Xaadooqinne Itaamaara yaraappe Abimeleki Daawita maaddidosona.  <span class="verse" id="V4">4&#160;</span>El77aazara yarati tammanne usuppun citan shaahettin, Itaamaara yarati qassi hosppun citan shaahettidosona. El77aazara yaratu halaqati Itaamaara yaratu halaqatuppe dari beettido gishshau, hegaadan haniis.  <span class="verse" id="V5">5&#160;</span>El77aazara yaratu giddooninne Itaamaara yaratu giddon Beeta Maqidasiyau halaqatinne Xoossaa oosuwau halaqati de7iyo gishshau, hageetinne hinkkootinne oosuwaa saaman shaakkidosona.  <span class="verse" id="V6">6&#160;</span>El77aazara yaratinne Itaamaara yarati bantta kayan kayan saamaa kessidosona. Kessin Leewa zare gidiya Nataani7eela na7ai xaafee SHamaa7ee eta mazggafiis. Kawoinne a halaqati, qeesiyaa Xaadooqinne Abiyaataara na7ai Abimeleki, qeesetu yaratu halaqatinne Leewatu yaratu halaqati ubbati ha yohuwau markka. </div><div class='p'> <span class="verse" id="V7">7&#160;</span>Ha asati saamaa kessin, koiro saamai Yihoyaariba gakkiis. Naa77anttoi Yadaaya gakkiis.  <span class="verse" id="V8">8&#160;</span>Heezzanttoi Hariima gakkiis. Oiddanttoi Sa7oorima gakkiis.  <span class="verse" id="V9">9&#160;</span>Ichchashanttoi Malkkiyaa gakkiis. Usuppunttoi Miyaamiina gakkiis.  <span class="verse" id="V10">10&#160;</span>Laappunttoi Haqqooxa gakkiis. Hosppunttoi Abiiya gakkiis.  <span class="verse" id="V11">11&#160;</span>Uddufunttoi Yaasa gakkiis. Tammanttoi SHakaaniyaa gakkiis.  <span class="verse" id="V12">12&#160;</span>Tammanne isiininttoi Eliyaashiba gakkiis. Tammanne naa77anttoi Yaaqiima gakkiis.  <span class="verse" id="V13">13&#160;</span>Tammanne heezzanttoi Huppa gakkiis. Tammanne oiddanttoi Yesheka7aaba gakkiis.  <span class="verse" id="V14">14&#160;</span>Tammanne ichchashanttoi Bilgga gakkiis. Tammanne usuppunttoi Imeera gakkiis.  <span class="verse" id="V15">15&#160;</span>Tammanne laappunttoi Heziira gakkiis. Tammanne hosppunttoi Happixeexa gakkiis.  <span class="verse" id="V16">16&#160;</span>Tammanne uddufunttoi Pataahiyaa gakkiis. Laatamanttoi Yihezqqeela gakkiis.  <span class="verse" id="V17">17&#160;</span>Laatamanne isiininttoi Yaakiina gakkiis. Laatamanne naa77anttoi Gamuula gakkiis.  <span class="verse" id="V18">18&#160;</span>Laatamanne heezzanttoi Dalaaya gakkiis. Laatamanne oiddanttoi Ma7aaziyaa gakkiis. </div><div class='p'> <span class="verse" id="V19">19&#160;</span>GODAI Israa7eela Xoossai eta maizza aawaa Aaroona baggaara azazidoogaadan, eti GODAA Beeta Maqidasiyaa gelidi, kayan kayan oottanau xaafettidosona. </div><div class='s'>Hara Leewatu Sunttaa </div><div class='p'> <span class="verse" id="V20">20&#160;</span>Leewa zaretu halaqati harati hagaappe kaallidi xaafettidaageeta. </div><div class='p'>Yehidaayi SHabu7eela baggaara Amiraama zare. </div><div class='p'> <span class="verse" id="V21">21&#160;</span>Yishee Rahaabiyaa zare. </div><div class='p'> <span class="verse" id="V22">22&#160;</span>Yahaati SHalomiita baggaara Yixihaara zare. </div><div class='p'> <span class="verse" id="V23">23&#160;</span>Yiriiyi, Amaaree, Yahaazi7eelinne Yiqami7aami Kebroona zare; eti bantta yeletaa maaran xaafettidosona. </div><div class='p'> <span class="verse" id="V24">24&#160;</span>SHamiiri Mikiyaasa baggaara Uzzi7eela zare. </div><div class='p'> <span class="verse" id="V25">25&#160;</span>Zakkaariyaasi Mikiyaasa ishaa Yishiyaa baggaara Uzzi7eela zare. </div><div class='p'> <span class="verse" id="V26">26&#160;</span>Maahili, Mushinne Yaa7izee Maraara zareta.  <span class="verse" id="V27">27&#160;</span>Yaa7iziyaa naati heezzati SHohaama, Zakkuuranne Iibira.  <span class="verse" id="V28">28&#160;</span>Maahila naati naa77ati El77aazaranne Qiisha. El77aazarayyo attuma na7i baawa.  <span class="verse" id="V29">29&#160;</span>Qiishayyo Yiraahima7eela giyo issi attuma na7ai de7ees.  <span class="verse" id="V30">30&#160;</span>Mushayyo Maahila, Edeeranne Yiremoota geetettiya heezzu attuma naati de7oosona. </div><div class='p'>Hageeti Leewa zaretu halaqata. </div><div class='p'> <span class="verse" id="V31">31&#160;</span>Kase eta dabboti, Aaroona zare qeeseti oottidoogaadan, Leewa zaretu halaqatinne kaalotiya ishanttuppe issoi saamaa yeggees. Saamai kiyiyo wode Kawoi Daawiti, Xaadooqi, Abimeleki, qeesetu halaqatinne Leewatu halaqati markka. </div><ul class='tnav'>
<li><a href='index.htm'>Hanidabaa Odiya Koiro Maxaafaa</a></li>
<li><a href='1CH23.htm'>&lt;</a></li>
<li><a href='1CH.htm'>24</a></li>
<li><a href='1CH25.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
