<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Hanidabaa Odiya Koiro Maxaafaa 11</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Hanidabaa Odiya Koiro Maxaafaa</a></li>
<li><a href='1CH10.htm'>&lt;</a></li>
<li><a href='1CH.htm'>11</a></li>
<li><a href='1CH12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>Daawiti Israa7eelaaninne Yihudan Kawotiis </div><div class='r'>(Sameela Maxaafaa Naa77anttuwaa 5:1-10) </div><div class='p'> <span class="verse" id="V1">1&#160;</span>Hegaappe guyyiyan, Israa7eela asai ubbai issippe Kebroonan de7iya Daawitakko shiiqidi, “Nuuni ne suuttanne ne asho.  <span class="verse" id="V2">2&#160;</span>Kase Saa7ooli kawo gididi de7iyo wodekka, Israa7eela asaa olau kaalettidai nena. GODAI ne Xoossai nena, ‘Ta asaa Israa7eela neeni heemmana; eta bollikka neeni kawotana’ yaagiis” yaagiis.  <span class="verse" id="V3">3&#160;</span>Hegaa gishshau, Israa7eela cimati ubbai Kawuwaa Daawitakko Kebroona katamaa yiidosona; i etaara Kebroonan GODAA sinttan maachchaa maacettiis. GODAI Sameela baggaara haasayido qaalaadan, Daawiti Israa7eela bolli kawotanaadan eti a tiyidosona. </div><div class='p'> <span class="verse" id="V4">4&#160;</span>Daawitinne Israa7eela asai ubbai Yerusalaame katamaa biidosona. He wode Yaabuusa asati he sohuwan de7iyo gishshau, he katamai Yaabuusa geetettees.  <span class="verse" id="V5">5&#160;</span>Yaabuusa asati Daawita, “Neeni ha katamaa gelanau mulekka danddayakka” yaagidosona. Gidikkonne, Daawiti Xiyoonen de7iya eta qatuwaa oiqqiis; oiqqin Xiyoonee Daawita Katamaa geetettiis.  <span class="verse" id="V6">6&#160;</span>Daawiti ba olanchchata, “Yaabuusa asata kaseti oliya ooninne ola gadaawa gidana” yaagiis. Yaagin Xaruuyi na7ai Yoo7aabi kaseti biidi oliis; yaatidi gadaawa gidiis.  <span class="verse" id="V7">7&#160;</span>Daawiti he qatuwan de7iis; hegaa gishshau, he katamai Daawita Katamaa geetettiis. </div><div class='p'> <span class="verse" id="V8">8&#160;</span>Daawiti Miilloppe doommidi, he katamaa zaarettidi keexxiis; attida katamaa qassi Yoo7aabi zaarettidi keexxiis.  <span class="verse" id="V9">9&#160;</span>Ubbaappe Wolqqaama GODAI aara de7iyo gishshau, Daawiti minni minnidi biis. </div><div class='s'>Daawita Asatu Minotaa </div><div class='r'>(Sameela Maxaafaa Naa77anttuwaa 23:8-39) </div><div class='p'> <span class="verse" id="V10">10&#160;</span>Daawita asati minoti hagaappe kaallidi xaafettidosona. GODAI Israa7eelabaa haasayidoogaadan, Daawiti kawotana mala, ha asati Israa7eela asaara gididi, keehippe maaddidosona. Qassi a kawotettaakka minttidosona. </div><div class='p'> <span class="verse" id="V11">11&#160;</span>Daawita asati minoti hagaappe kaallidi xaafettidaageeta. Etappe heezzati keehippe erettidaageeta. Heezzatuppe koiroi Hakimoonappe yiida Yaashobi7aama; Yaashobi7aami issitoo olan heezzu xeetu asaa ba tooran woriis.  <span class="verse" id="V12">12&#160;</span>Heezzu mino asatu giddon a kaallidi de7iyaagee Ahoohiyaa Doodo na7aa El77aazara.  <span class="verse" id="V13">13-14&#160;</span>Pilisxxeema asati olettanau Pasddaamima giyoosaa shiiqido wode, El77aazari Daawitaara issippe de7ees. Israa7eela olanchchati Pilisxxeema asatu sinttaappe baqatiyo wode, El77aazari banggaa shooqan de7ees. Inne a asati shooqaa giddon eqqidi, Pilisxxeema asataara olettidosona. Olettin GODAI gita xoonuwaa immidi, eta ashshiis. </div><div class='p'> <span class="verse" id="V15">15&#160;</span>Pilisxxeema olanchchati Rafaima Wombban dunkkaanido wode, hasttamu halaqatuppe heezzati Daawiti de7iyo Adulaama gonggoluwan de7iya zaallaakko yiidosona.  <span class="verse" id="V16">16&#160;</span>He wode Daawiti qatuwaa giddon de7ees; Pilisxxeema olanchchatu citai Beetaliheemen de7ees.  <span class="verse" id="V17">17&#160;</span>Daawiti haattaa uyanau amottidi, “Beetaliheeme katamaa penggiyaa lanqqen de7iya pultto haattaappe tana ooni ushshanddeeshsha!” yaagiis.  <span class="verse" id="V18">18&#160;</span>Yaagin heezzu mino asati Pilisxxeema asati dunkkaanidosaa kantti biidi, Beetaliheeme katamaa penggen de7iya pulttuwaappe haattaa duuqqidi, Daawitayyo ehiidosona. SHin Daawiti uyennan ixxiis; ixxidi i he haattaa GODAA sinttan tigiis.  <span class="verse" id="V19">19&#160;</span>Tigidi, “Hagaa uyanaagee taappe haakko! Bantta shemppuwaa olidi biida ha asatu suuttaa taani uyoo? Aissi giikko, eti bantta shemppuwaa aatti immidi, haattaa ehiidosona” yaagiis. Hegaa gishshau, Daawiti he haattaa uyibeenna. He heezzu mino asati hegaa oottidosona. </div><div class='p'> <span class="verse" id="V20">20&#160;</span>Yoo7aaba ishai Abishaayi hasttamatuyyo halaqa. I ba tooran heezzu xeetu asata olidi woriis. Yaatidi ikka hara heezzatudan erettiis.  <span class="verse" id="V21">21&#160;</span>I hasttamatuppe aadhdhi bonchchettida asa; i etau halaqa gidiis. SHin i he heezzatu qoodan de7enna. </div><div class='p'> <span class="verse" id="V22">22&#160;</span>Qabxxi7eelappe yiida Yoodaahe na7ai Banaayi mino asa; mino oosota oottiis. I naa77u erettida Moo7aaba biittaa asata woriis. Qassi shachchai darido issi gallassi ollaa giddo gelidi, gaammuwaa woriis.  <span class="verse" id="V23">23&#160;</span>Banaayi geesai ichchashu wara gakkiyo Gibxxe biittaa bitaniyaa adussaa woriis. Gibxxe bitaniyaa kushiyan shimainniyaa wonddarashiyaa keena toorai de7ees; shin Banaayi gatimaa oiqqidi, bitaniyaakko biis. Biidi he bitaniyaa kushiyaappe tooraa dafi ekkidi, a tooran a woriis.  <span class="verse" id="V24">24&#160;</span>Yoodaahe na7ai Banaayi hageeta oottiis. A sunttaikka he heezzatuugaadan erettiis.  <span class="verse" id="V25">25&#160;</span>I hasttamatu giddon daro bonchchettiis; shin i heezzatu qoodan de7enna. Daawiti a bana naagiya olanchchatussi halaqa kessiis. </div><div class='p'> <span class="verse" id="V26">26&#160;</span>Mino asati Yoo7aaba ishaa Asaaheela, Beetaliheemeppe yiida Doodo na7aa Elihanaana,  <span class="verse" id="V27">27&#160;</span>Haroodappe yiida SHammoota, Piloonappe yiida Heleexa,  <span class="verse" id="V28">28&#160;</span>Taqo7appe yiida Iqqeesha na7aa Ira, Anatootappe yiida Abi7eezera,  <span class="verse" id="V29">29&#160;</span>Huushappe yiida Sibbakaaya, Ahoohiyaa Ilaaya,  <span class="verse" id="V30">30&#160;</span>Naxoofappe yiida Maahiraaya, Naxoofappe yiida Ba7aana na7aa Heleeda,  <span class="verse" id="V31">31&#160;</span>Biniyaama biittan de7iya Gib77a katamaappe yiida Ribaaya na7aa Ittaaya, Pir77aatoonappe yiida Banaaya,  <span class="verse" id="V32">32&#160;</span>Ga7aasha Zanggaaraa matappe yiida Huraaya, Aarabappe yiida Abii7eela,  <span class="verse" id="V33">33&#160;</span>Baahiruumappe yiida Azimaaweeta, SHa7albboonappe yiida Eliyaahiba,  <span class="verse" id="V34">34&#160;</span>Giizoonappe yiida Hasheema, Haaraarappe yiida SHaage na7aa Yonaataana,  <span class="verse" id="V35">35&#160;</span>Haaraarappe yiida Sakaara na7aa Ahi7aama, Uura na7aa Elifaala,  <span class="verse" id="V36">36&#160;</span>Makeerappe yiida Hefeera, Piloonappe yiida Akiiya,  <span class="verse" id="V37">37&#160;</span>Qarmmeloosappe yiida Hexira, Ezbbaaya na7aa Naa7iraaya,  <span class="verse" id="V38">38&#160;</span>Naataana ishaa Yuu7eela, Haagira na7aa Mibihaara,  <span class="verse" id="V39">39&#160;</span>Amoonappe yiida Xeleqa, Xaruuyi na7aa Yoo7aaba ola miishshaa tookkiya Ba7erootappe yiida Naahiraaya,  <span class="verse" id="V40">40&#160;</span>Yatira yara gidiya Ira, Yatira yara gidiya Gaareeba,  <span class="verse" id="V41">41&#160;</span>Hiitiyaa Ooriyoona, Ahilaaya na7aa Zabaadanne  <span class="verse" id="V42">42&#160;</span>Roobeela zare gidiya SHiiza na7aa Adiina. I Roobeela zaretu halaqa; aara issippe hasttamu asati de7oosona.  <span class="verse" id="V43">43&#160;</span>Hara mino asati qassi Maa7ika na7aa Hanaana, Mitaanappe yiida Yoshafaaxa,  <span class="verse" id="V44">44&#160;</span>Ashttaarappe yiida Ooziyaana, Aaro7erappe yiida Hotaama naata SHamaa7anne Yi7i7eela,  <span class="verse" id="V45">45&#160;</span>SHiimira na7aa Yidi7eelanne a ishaa Tiixappe yiida Yooha,  <span class="verse" id="V46">46&#160;</span>Mahaawappe yiida Eli7eela, Elnna7aama naata Yiriibaayanne Yooshaawiyaa, Moo7aaba biittaappe yiida Yitima,  <span class="verse" id="V47">47&#160;</span>Xooba katamaappe yiida Eli7eela, Yoobeedanne Ya7isi7eela. </div><ul class='tnav'>
<li><a href='index.htm'>Hanidabaa Odiya Koiro Maxaafaa</a></li>
<li><a href='1CH10.htm'>&lt;</a></li>
<li><a href='1CH.htm'>11</a></li>
<li><a href='1CH12.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
