<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Doomettaabaa 32</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Doomettaabaa</a></li>
<li><a href='GEN31.htm'>&lt;</a></li>
<li><a href='GEN.htm'>32</a></li>
<li><a href='GEN33.htm'>&gt;</a></li>
</ul>
<div class="main">
 
<div class='chapterlabel' id="V0"> 32</div><div class='s'>Yaaqoobi Eesawaara Gaittanau Giigiis </div><div class='p'> <span class="verse" id="V1">1&#160;</span>Yaaqoobi denddidi ba ogiyaa biishin, Xoossaa kiitanchchati aara gaittidosona.  <span class="verse" id="V2">2&#160;</span>Yaaqoobi eta be7ido wode, “Hagee Xoossai aqiyoosaa” yaagidi, he sohuwaa Maahinaima<a href="#FN1" class="notemark">42<span class="popup"> Maahinaima: Ha sunttaa birshshettai “Naa77u citai aqiyoosaa” giyoogaa.</span></a> giidi sunttiis. </div><div class='p'> <span class="verse" id="V3">3&#160;</span>Yaaqoobi Se7iira giyoosan, Eedooma biittan de7iya ba ishaa Eesawakko kiitaa baappe sinttau kiittiis.  <span class="verse" id="V4">4&#160;</span>I eta hagaadan yaagidi azaziis; “Intte ta godaa Eesawayyo gaanabai hagaa; ‘Ne ashkkarai Yaaqoobi, “Taani Laabaana matan de7aidda hanno gakkanaassi gam77aas.  <span class="verse" id="V5">5&#160;</span>Taayyo miizzainne haree, dorssainne deeshshai, attuma ashkkaratinne macca ashkkarati de7oosona; ha77i taani ha kiitaa ta godaa sinttan nashettana mala kiittaas” yaagiis’ yaagite” yaagiis. </div><div class='p'> <span class="verse" id="V6">6&#160;</span>Kiitettidaageeti Yaaqoobakko simmidi a, “Nuuni ne ishaa Eesawakko biida; ha77i i qassi nenaara gaittanau yees; aaranne oiddu xeetu asai de7ees” yaagidosona. </div><div class='p'> <span class="verse" id="V7">7&#160;</span>Yaagin Yaaqoobi yayyidi batibatiis; banaara de7iya asaa naa77u citan shaakkiis; qassi ba dorssaa, deeshshaa, miizzaanne gaameelaa naa77u citan shaakkiis.  <span class="verse" id="V8">8&#160;</span>I, “Eesawi yiidi issi citaa oliyaabaa gidikko, attida citai kessi ekkikkonne” yaagidi qoppiis. </div><div class='p'> <span class="verse" id="V9">9&#160;</span>He wode Yaaqoobi hagaadan yaagidi woossiis; “Abeet GODAU, ta aawaa Abrahaama Xoossau, ta aawaa Yisaaqa Xoossau, tana, ‘Ne biitti, ne dabbotukko simma; taani neeyyo lo77obaa oottana’ giidaagoo,  <span class="verse" id="V10">10&#160;</span>neeni ne ashkkaraayyo oottido kehatettaunne tumatettau ubbau taani bessennaagaa. Taani ha Yorddaanoosa SHaafaa pinnido wode, taayyo issi xam77a xalaalai de7ees; shin ha77i taani naa77u cita gidaas.  <span class="verse" id="V11">11&#160;</span>Taani nena woossais; ta ishaa Eesawa kushiyaappe tana ashsha; aissi giikko, i yiidi, tananne aayeta eta naatuura xaissanaakkonne gaada yayyaas.  <span class="verse" id="V12">12&#160;</span>SHin neeni tana, ‘Taani neeyyo tumu lo77obaa oottana; taani ne zerettaanne qoodanau danddayettenna abbaa shafiyaa keena oottana’ giidoogaa qoppa” yaagiis. </div><div class='p'> <span class="verse" id="V13">13&#160;</span>He gallassa qammi i yan aqiis; bau de7iyaabaa ubbaappe ba ishaa Eesawayyo immiyoobaa qoridi kessiis;  <span class="verse" id="V14">14-15&#160;</span>i kessidoogeeti naa77u xeetu macca deeshshatanne laatamu deeshsha orggeta, naa77u xeetu macca dorssatanne laatamu dorssa orggeta, hasttamu xanttiya gaameelata eta maratuura, oitamu macca miizzata, tammu korima boorata, laatamu macca haretanne tammu attuma hareta.  <span class="verse" id="V16">16&#160;</span>Hageeta wudiyan wudiyan shaakkidi, ba ashkkaratu kushiyan wottidi, ba ashkkarata, “Taappe sinttau biidi, wudiyaa wudiyaappe haahuwan haahuwan laaggite” yaagiis. </div><div class='p'> <span class="verse" id="V17">17&#160;</span>Sinttan kaalettiyaagaa, “Ta ishai Eesawi nenaara gaittidi nena, ‘Neeni oossee? Neeni awa bai? Ne sinttan de7iya mehe ubbai oossee?’ yaagidi oichchiyaabaa gidikko,  <span class="verse" id="V18">18&#160;</span>neeni ayyo, ‘Hageeti ne ashkkaraa Yaaqoobassa; eti ta godaa Eesawayyo immanau yeddidoogeeta; qassi ikka nuuppe guyyeera yees’ yaaga” yaagidi azaziis. </div><div class='p'> <span class="verse" id="V19">19&#160;</span>Qassi i naa77antta heezzanttanne wudiyaa kaalliya harata ubbata hagaadan azaziis; “Intte Eesawaara gaittiyo wode, hannidenkka geeta;  <span class="verse" id="V20">20&#160;</span>‘Ne ashkkaraa Yaaqoobi nuuppe guyyeera yees’ geennan aggoppite” yaagiis. Aissi giikko i, “Taani taappe sinttau immanau kiittidoban a doshissana; ooni erii, hegaappe guyyiyan taani aara gaittiyo wode, i tana mokki ekkanaakkonne” yaagidi qoppiis.  <span class="verse" id="V21">21&#160;</span>Hegaa gishshau ba immiyoobaa baappe sinttau yeddiis. SHin i ba huuphen he gallassi qammi yan aqiis. </div><div class='s'>Yaaqoobi Xoossaara Baaxetiis </div><div class='p'> <span class="verse" id="V22">22-23&#160;</span>He gallassi qammi Yaaqoobi denddidi, ba naa77u keettaayeta, ba naa77u kaadumatatanne ba naata tammanne isiineta ekkidi, Yaabooqa giyo pinuwaa gakkiis; i eta shaafaa pinttiis; bau de7iyaabaa ubbaakka pinttidi yeddiis;  <span class="verse" id="V24">24&#160;</span>shin Yaaqoobi barkka attiis. </div><div class='p'>He wode issi asi sa7ai wonttana gakkanaassi aara baaxetiis.  <span class="verse" id="V25">25&#160;</span>He asi a xoonanau danddayibeennaagaa be7ido wode, Yaaqoobayyo bulxxiyaa meqettaa bochchiis; bochchin a bulxxiyaa meqettai kiyi wodhdhiis.  <span class="verse" id="V26">26&#160;</span>Yaatin bitanee a, “Sa7ai wonttido gishshau, tana yedda” yaagiis. </div><div class='p'>SHin Yaaqoobi a, “Neeni tana anjjennan taani nena yeddikke” yaagiis. </div><div class='p'> <span class="verse" id="V27">27&#160;</span>Yaagin bitanee a, “Ne sunttai oonee?” yaagidi oichchiis. </div><div class='p'>Oichchin i, “Yaaqooba” yaagidi zaariis. </div><div class='p'> <span class="verse" id="V28">28&#160;</span>Yaagin bitanee a, “Hagaappe sinttau ne sunttai Israa7eela<a href="#FN2" class="notemark">43<span class="popup"> Israa7eela: Ha sunttaa birshshettai “Xoossaara baaxetiis” giyoogaa.</span></a> geetettoppe attin, Yaaqooba geetettoppo; aissi giikko, neeni Xoossaaranne asaara baaxetada xoonadasa” yaagiis. </div><div class='p'> <span class="verse" id="V29">29&#160;</span>Yaaqoobi a, “Ne sunttai oonee?” yaagidi oichchiis. </div><div class='p'>SHin bitanee, “Neeni ta sunttaa aissi oichchai?” yaagiis; yaagidi a anjjiis. </div><div class='p'> <span class="verse" id="V30">30&#160;</span>Hegaa gishshau Yaaqoobi he sohuwaa PHinii7eela<a href="#FN3" class="notemark">44<span class="popup"> PHinii7eela: Ha sunttaa birshshettai “Xoossaa som77uwaa” giyoogaa.</span></a> giidi sunttiis; aissi giikko i, “Taani Xoossaa baazzan xeellaas; gidikkonne taani paxa attaas” yaagiis.  <span class="verse" id="V31">31&#160;</span>I PHinii7eelappe denddiyo wode, a bolli xalqqee doliis. I ba bulxxiyaa meqettaa gishshau wobbees.  <span class="verse" id="V32">32&#160;</span>Yaaqooba bulxxee ashuwaa matan boshettido gishshau, Israa7eela asai mehiyaa bulxxiyaa ashuwaa hachchi gakkanaassikka meenna. </div><ul class='tnav'>
<li><a href='index.htm'>Doomettaabaa</a></li>
<li><a href='GEN31.htm'>&lt;</a></li>
<li><a href='GEN.htm'>32</a></li>
<li><a href='GEN33.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">42</span><a class="notebackref" href="#V2">32:2</a>
 <span class="fk">Maahinaima: </span><span class="ft">Ha sunttaa birshshettai “Naa77u citai aqiyoosaa” giyoogaa.</span></p>
<p class="f" id="FN2"><span class="notemark">43</span><a class="notebackref" href="#V28">32:28</a>
 <span class="fk">Israa7eela: </span><span class="ft">Ha sunttaa birshshettai “Xoossaara baaxetiis” giyoogaa.</span></p>
<p class="f" id="FN3"><span class="notemark">44</span><a class="notebackref" href="#V30">32:30</a>
 <span class="fk">PHinii7eela: </span><span class="ft">Ha sunttaa birshshettai “Xoossaa som77uwaa” giyoogaa.</span></p>

<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
