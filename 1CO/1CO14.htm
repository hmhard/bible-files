<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Koiro Qoronttoosa 14</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Koiro Qoronttoosa</a></li>
<li><a href='1CO13.htm'>&lt;</a></li>
<li><a href='1CO.htm'>14</a></li>
<li><a href='1CO15.htm'>&gt;</a></li>
</ul>
<div class="main">
 
<div class='chapterlabel' id="V0"> 14</div><div class='s'>Geeshsha Ayyaanaa Imotanne Eta Go77aa </div><div class='p'> <span class="verse" id="V1">1&#160;</span>Siiquwaa kaallite. Ayyaanaa imuwaakka minttidi koyite. SHin ubbaappe aattidi, hananabaa yootiyoogaakka koyite.  <span class="verse" id="V2">2&#160;</span>Aissi giikko, dumma dumma qaalan haasayiya urai Xoossaassi haasayeesippe attin, asassi haasayenna. Aissi giikko, i haasayiyoogaa ooninne akeekenna. SHin asassi qonccibeenna yohuwaa Ayyaanaa wolqqan haasayees.  <span class="verse" id="V3">3&#160;</span>SHin hananabaa yootiyaagee asa maaddanau, zoranaunne minttettanau asassi haasayees.  <span class="verse" id="V4">4&#160;</span>Dumma dumma qaalan haasayiya urai bana maaddees. SHin hananabaa yootiyaagee woosa keettaa maaddees. </div><div class='p'> <span class="verse" id="V5">5&#160;</span>Intte ubbai dumma dumma qaalan haasayanaagaa taani dosais. SHin hananabaa yootanaagaa hegaappe aattada dosais. Aissi giikko, dumma dumma qaalan haasayiyaagee he haasayidoogaa woosa keettaa maaddanau birshshiya asi xayikko, dumma dumma qaalan haasayiyaagaappe hananabaa yootiyaagee aadhdhees. </div><div class='p'> <span class="verse" id="V6">6&#160;</span>SHin ta ishatoo, ha77i taani inttekko baada, dumma dumma qaalan haasayaidda, ajjuutan woi eratettan woi hananabaa yootiyoogan woi tamaarissiyoogan inttessi yootana xayikko, taani inttena ai go77iyaanaa?  <span class="verse" id="V7">7&#160;</span>Harai atto, shemppoi bainnabai pulaale gidin woikko diitta gidin giiriiddi, ba giirettaa dummatettaa erissana xayikko, pulaale punniyaakkonne, woi diitta diixxiyaakko, asi waatidi eranee?  <span class="verse" id="V8">8&#160;</span>Qassi malkkataa waasoi geeyidi erettana xayikko, olaassi oonee giigettanai?  <span class="verse" id="V9">9&#160;</span>Hegaadankka, qassi dumma dumma qaalan intte haasayiyoogee qoncce gidennan xayikko, intte haasayiyoogaa asi waatidi akeekanee? Aissi giikko, carkkuwaassi intte haasayeeta. </div><div class='p'> <span class="verse" id="V10">10&#160;</span>Ha sa7an daro qaalai de7ennan aggenna; qassi birshshetti bainna qaali issoinne baawa.  <span class="verse" id="V11">11&#160;</span>SHin issi asi haasayiyo qaalaa taani erana xayikko, he haasayiyaagee taassi imatta gidees; taanikka assi imatta gidais.  <span class="verse" id="V12">12&#160;</span>Hegaadankka, qassi Geeshsha Ayyaanaa imuwaa intte ekkanau minttidi koyiyaageeta gidiyo gishshau, woosa keettaa dichchanau maaddiyaabaa ubbabaappe aattidi koyite. </div><div class='p'> <span class="verse" id="V13">13&#160;</span>Hegaa gishshau, dumma dumma qaalan haasayiyaagee ba haasayidobaa birshshanau danddayana mala, Xoossaa woosso.  <span class="verse" id="V14">14&#160;</span>Aissi giikko, taani dumma dumma qaalan Xoossaa woossikko, ta ayyaanaikka woossees; shin ta wozanaa qofai ainne go7ettenna.  <span class="verse" id="V15">15&#160;</span>Yaatin, taani waatoo? Taani ta ayyaanan Xoossaa woossana; qassi ta qofankka Xoossaa woossana. Ta ayyaanan yexxana; qassi ta qofankka yexxana.  <span class="verse" id="V16">16&#160;</span>Hegaa gidana xayikko, neeni ne ayyaanaa xalaalan Xoossaa galatiyaabaa gidikko, he sohuwan neeni giyoogaa erenna asi neeni Xoossaa galatiyoogaa erennan, neeni galatidoogan woigidi, “Amin77i” gaanee?  <span class="verse" id="V17">17&#160;</span>Neeni Xoossaa lo77o galataasa; shin hegee hinkko bitaniyaa maaddenna. </div><div class='p'> <span class="verse" id="V18">18&#160;</span>Taani dumma dumma qaalan intte ubbaappe aattada haasayiyo gishshau, Xoossaa galatais.  <span class="verse" id="V19">19&#160;</span>SHin taani woosa keettan harata tamaarissanau dumma dumma qaalan tammu sha7u qaalata haasayiyoogaappe ichchashu qaalata ta wozanaa qofan haasayanau dosais. </div><div class='p'> <span class="verse" id="V20">20&#160;</span>Ta ishatoo, intte iita yohuwan yiira mala gidanaappe attin, qofan na7a mala gidoppite; intte wozanaa qofan wozannaamata gidite.  <span class="verse" id="V21">21&#160;</span>Xoossaa maxaafan, </div><div class='q'>“Godai, ‘Taani ha asaassi, </div><div class='q2'>dumma dumma qaalan haasayiya asaaninne </div><div class='q2'>imattatu doonaan haasayana. </div><div class='q'>SHin hegaa gidikkokka, </div><div class='q2'>taani giyoobaa eti siyokkona’ yaagees” </div><div class='m'>geetettidi xaafettiis. </div><div class='p'> <span class="verse" id="V22">22&#160;</span>Simmi dumma dumma qaalan haasayiyoogee ammanennaageetussi malaata gidiyoogaappe attin, ammaniyaageetussi malaata gidenna. Qassi hananabaa yootiyoogee ammaniyaageetussi malaata gidiyoogaappe attin, ammanennaageetussi malaata gidenna. </div><div class='p'> <span class="verse" id="V23">23&#160;</span>Hegaa gishshau, woosa keettaa asai ubbai issippe shiiqidi, qassi ubbaikka dumma dumma qaalan haasayikko, tamaaribeenna asai woi ammanenna asai gelidi, inttena ubbaa, “Gooyeeta” geenneeyye?  <span class="verse" id="V24">24&#160;</span>SHin tamaaribeenna asi woi ammanenna asi woosa keettaa geliyo wode, asai ubbai hananabaa yootikko, i ba siyoban ba nagaraa akeekana. Qassi he siyidobaa ubbankka i pirddettana.  <span class="verse" id="V25">25&#160;</span>A wozanaa geema qofaikka qonccana. Hegaadankka qassi, “Xoossai tumu intte giddon de7ees” yaagidi markkattiiddi, gufannidi Xoossaassi goinnana. </div><div class='s'>Asai Issippe Woossiyo Wode De7anau Bessiya Wogaa </div><div class='p'> <span class="verse" id="V26">26&#160;</span>Simmi ta ishatoo, aibee? Intte issippe shiiqiyo wode, huuphiyan huuphiyan, issuwaassi mazamuree de7ees; issuwaassi tamaarissiyoogee de7ees; issuwaassi ajjuutai de7ees; qassi issuwaassi dumma dumma qaalan haasayiyoogee de7ees; issuwaassi birshshiyoogee de7ees. Ubbaikka woosa keetta maaddiyaabaa gidanau bessees.  <span class="verse" id="V27">27&#160;</span>Ooninne dumma dumma qaalan haasayikko, naa77u gididi, woi darikko heezzu gididi, kayan kayan haasayanau bessees. Qassi hara issoi eti haasayidoogaa birshsho.  <span class="verse" id="V28">28&#160;</span>SHin birshshiya asi xayikko, dumma dumma qaalan haasayiyaagee woosa keettan sirphphi go. Ba huuphessinne Xoossaassi haasayo. </div><div class='p'> <span class="verse" id="V29">29&#160;</span>Hananabaa yootiyaageetikka naa77u gididi woi heezzu gididi haasayona. Qassi harati eti giyoobaa pirddona.  <span class="verse" id="V30">30&#160;</span>SHin Xoossai he sohuwan uttida haraassi issibaa qonccissikko, kase haasayiyaagee sirphphi go.  <span class="verse" id="V31">31&#160;</span>Aissi giikko, ubbai tamaarana malanne ubbai minnana mala, kayan kayan hananabaa yootanau danddayeeta.  <span class="verse" id="V32">32&#160;</span>Hananabaa yootiyaageetu imoi hananabaa yootiyaageetussi azazettees.  <span class="verse" id="V33">33&#160;</span>Aissi giikko, Xoossai sarotettaa Xoossaappe attin, wocamaa Xoossaa gidenna. </div><div class='p'>Geeshshatu woosa keetta ubbatuugaadan,  <span class="verse" id="V34">34&#160;</span>maccaasai woosa keettan sirphphi go. Aissi giikko, Aihudatu higgee giyoogaadankka eti haarettanaappe attin, woosa keettan haasayanau etau maati baawa.  <span class="verse" id="V35">35&#160;</span>Maccaasai woosa keettan haasayiyoogee pokko gidiyo gishshau, aibakko eranau koyikkonne sooni bantta azinata oichchona. </div><div class='p'> <span class="verse" id="V36">36&#160;</span>Xoossaa qaalaa koiro intte ehiidetii? Woikko intte xalaalaakko yiidee?  <span class="verse" id="V37">37&#160;</span>Ooninne bana hananabaa yootiyaagaa woi Ayyaanai de7iyo asa yaagidi qoppikko, taani intteyyo xaafiyoogee Godaa azazuwaa gidiyoogaa akeeko.  <span class="verse" id="V38">38&#160;</span>SHin ooninne akeekana xayikko, akeekoppo, aggi bayo. </div><div class='p'> <span class="verse" id="V39">39&#160;</span>Hegaa gishshau, ta ishatoo, hananabaa yootanau minttidi amottite. Qassi dumma dumma qaalan haasayiyoogaakka diggoppite.  <span class="verse" id="V40">40&#160;</span>SHin ubbabaikka wogaaninne maaran hano. </div><ul class='tnav'>
<li><a href='index.htm'>Koiro Qoronttoosa</a></li>
<li><a href='1CO13.htm'>&lt;</a></li>
<li><a href='1CO.htm'>14</a></li>
<li><a href='1CO15.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
