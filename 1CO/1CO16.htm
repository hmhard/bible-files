<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Koiro Qoronttoosa 16</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Koiro Qoronttoosa</a></li>
<li><a href='1CO15.htm'>&lt;</a></li>
<li><a href='1CO.htm'>16</a></li>
<li><a href='2CO01.htm'>&gt;</a></li>
</ul>
<div class="main">
 
<div class='chapterlabel' id="V0"> 16</div><div class='s'>Yerusalaamen De7iya Ammaniya Asaassi SHiiqida Miishshaa Maaduwaa </div><div class='p'> <span class="verse" id="V1">1&#160;</span>Geeshshatussi miishshaa shiishshanau Galaatiyaa woosa keettatussi taani maacidoogaadan, inttekka qassi hegaadan oottite.  <span class="verse" id="V2">2&#160;</span>Intte taani yaa biyo wode, miishshaa shiishshenna mala, intte ubbai Woggaa gallassi gallassi, intte demmiyo keenaappe intte keettan dagayite.  <span class="verse" id="V3">3&#160;</span>Taani yaa gakkiyo wode, intte ammaniyo asa oona gidikkonne, intte immidoogaa gattana mala, dabddaabbiyaara eta Yerusalaame kiittana.  <span class="verse" id="V4">4&#160;</span>Qassi taani etaara baanau koshshikko, eti tanaara issippe baana. </div><div class='s'>PHauloosa Halchchota </div><div class='p'> <span class="verse" id="V5">5&#160;</span>Taani Maqidooniyaara aadhdhaidda, inttekko baana; aissi giikko, taani Maqidooniyaara aadhdhais.  <span class="verse" id="V6">6&#160;</span>Taani biyoosaa awa gidikkonne, ta buussan intte tana maaddana mala, intte matan amarida wodiyaa gam77ennan aggikke. Woikko balgguwaakka intte matan shaaccennan waayada aggana.  <span class="verse" id="V7">7&#160;</span>Aissi giikko, taani ha77i yaara aadhdhaidda oge tohuwaara inttena be7anau koyikke. Godai giikko, intte matan amarida wodiyaa takkanau qoppais. </div><div class='p'> <span class="verse" id="V8">8&#160;</span>SHin taani PHenxxaqosxxe giyo gallassai gakkanaassi Efisoonan gam77ana.  <span class="verse" id="V9">9&#160;</span>Taassi oosoi kumido aaho penggee yaani dooyettiis. Qassi taassi daro morkketi de7oosona. </div><div class='p'> <span class="verse" id="V10">10&#160;</span>Ximootiyoosi inttekko yiikko, intte matan i yayyennan de7anaadan, a loitti wottite. Aissi giikko, ikka qassi Godaa oosuwaa oottees.  <span class="verse" id="V11">11&#160;</span>Hegaa gishshau, ooninne a karoppo. SHin i taakko saro simmana mala, a maaddidi sarotettan moissite. Aissi giikko, taani i ishanttuura simmanaagaa naaga uttaas. </div><div class='p'> <span class="verse" id="V12">12&#160;</span>SHin nu ishaa Aphiloosi hinkko ishanttuura inttekko baana mala, taani a mintta woossaas. SHin ha77i inttekko baanau koyibeenna; i baayyo injjetiyo wode inttekko baana. </div><div class='s'>Wurssetta Zoriyaanne Sarotaa </div><div class='p'> <span class="verse" id="V13">13&#160;</span>Tishshi giite. Ammanuwan minnite. Xalite. Minnite.  <span class="verse" id="V14">14&#160;</span>Ooso ubbaa siiquwan oottite. </div><div class='p'> <span class="verse" id="V15">15-16&#160;</span>Ta ishatoo, Isxxifaanoosinne a so asai Giriiken koiro ammanidaageeta gidiyoogaanne geeshshatussi oottanau banttana immidoogaa intte ereeta. Inttekka eta mala asaassinne, etaara oottiya ubbaassi daafuriya ubbaassi haarettanaadan, taani inttena woossais. </div><div class='p'> <span class="verse" id="V17">17&#160;</span>Isxxifaanoosi, Parddonaaxisinne Akaiqoosi intte bainnasan tana boorasiyaa teqqido gishshau, eta yuussaa taani ufaittais.  <span class="verse" id="V18">18&#160;</span>Eti inttena ayyaanan minttettidoogaadan, tanakka ayyaanan minttettido gishshau, hegeeta mala asata dogoppite. </div><div class='p'> <span class="verse" id="V19">19&#160;</span>Isiyaa woosa keettaa asai inttena, “Saro saro” goosona. Aqiilinne PHirisqqila bantta soo shiiqiya woosa keettaa asaarakka intteyyo Godaa sarotaa wozanappe kiittoosona.  <span class="verse" id="V20">20&#160;</span>Ishantti ubbai inttessi sarotaa kiittoosona. </div><div class='p'>Issoi issuwaa geeshsha yerettaa yerettidi sarotite.  <span class="verse" id="V21">21&#160;</span>Taani PHauloosi ha sarotaa ta kushiyan xaafaas. </div><div class='p'> <span class="verse" id="V22">22&#160;</span>Godaa Yesuus Kiristtoosa siiqenna asi de7ikko, i qanggettidaagaa gido. Nu Godau, haaya. </div><div class='p'> <span class="verse" id="V23">23&#160;</span>Godaa Yesuus Kiristtoosa aaro kehatettai inttenaara gido. </div><div class='p'> <span class="verse" id="V24">24&#160;</span>Kiristtoos Yesuusan de7iya inttenaara ubbaara ta siiqoi gido. Amin77i. </div><ul class='tnav'>
<li><a href='index.htm'>Koiro Qoronttoosa</a></li>
<li><a href='1CO15.htm'>&lt;</a></li>
<li><a href='1CO.htm'>16</a></li>
<li><a href='2CO01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
