<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Koiro Ximootiyoosa 3</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Koiro Ximootiyoosa</a></li>
<li><a href='1TI02.htm'>&lt;</a></li>
<li><a href='1TI.htm'>3</a></li>
<li><a href='1TI04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Woosa Keettaa Kaalettiyaageeta </div><div class='p'> <span class="verse" id="V1">1&#160;</span>Ooninne woosa keettaa kaalettiyaagaa gidanau koyikko, lo77obaa amottiis giyo haasayai tuma.  <span class="verse" id="V2">2&#160;</span>Woosa keettaa kaalettiya urai borettennaagaa, issi machchee xalaalai de7iyoogaa, kiphatanchchaa, bana naagiyaagaa, bau bessiyaabaa oottiyaagaa, imattaa mokkiyaagaa, tamaarissanau danddayiyaagaa,  <span class="verse" id="V3">3&#160;</span>mattottennaagaa, ashkketettappe attin ooyettennaagaa, palamettennaagaa, miishsha siiqennaagaa,  <span class="verse" id="V4">4&#160;</span>naati ayyo azazettiyoogaanne bonchchiyoogaa, qassi ba keettaa aissanau danddayiyaagaa gidanau bessees.  <span class="verse" id="V5">5&#160;</span>Aissi giikko, issi urai ba keettaa aissanau danddayennaagaa gidikko, Xoossaa woosa keettaa waati aissanau danddayii? </div><div class='p'> <span class="verse" id="V6">6&#160;</span>Otoruwan sugettidi, xalahe halaqai Xoossaa pirddan kunddidoogaadan kunddenna mala, ooratta ammanida asa gidanau bessenna.  <span class="verse" id="V7">7&#160;</span>Xalahe halaqaa boriyaaninne piriyan gelenna mala, he aawi woosa keettaappe kareera de7iya asan nashettiyaagaa gidanau bessees. </div><div class='s'>Woosa Keettan Maaddiyaageetubaa </div><div class='p'> <span class="verse" id="V8">8&#160;</span>Hegaadan qassi woosa keettan oottiyaageeti cinccata, naa77a haasayennaageeta, daro woiniyaa eessaa uyennaageeta, yaaretennaageeta,  <span class="verse" id="V9">9&#160;</span>ammanuwaa xuuraa geeshsha zoriya wozanan naagiyaageeta gidanau bessees.  <span class="verse" id="V10">10&#160;</span>Hegeeti kasetidi paacettanau koshshees. Paaciyaa aadhdhidoogaappe guyyiyan, woosa keettan oottiyaageeta gididi oottona. </div><div class='p'> <span class="verse" id="V11">11&#160;</span>Hegaadan qassi eta maccaasati cinccata, zigirennaageeta, kiphatanchchata, ubbaban ammanettiyaageeta gidanau bessees. </div><div class='p'> <span class="verse" id="V12">12&#160;</span>Woosa keettan oottiyaagee issi machchee xalaalai de7iyoogaanne qassi ba naatanne ba keettaa loitti aissiyaagaa gidanau bessees.  <span class="verse" id="V13">13&#160;</span>Aissi giikko, woosa keettaa maaddiyaageeta gididi, lo77o ooso oottiyaageeti bantta huuphiyau gita bonchchuwaa demmoosona; qassi Kiristtoos Yesuusan banttau de7iya ammanuwaa keehi xalidi haasayanau danddayoosona. </div><div class='s'>Gita Xuuraa </div><div class='p'> <span class="verse" id="V14">14&#160;</span>Taani neekko eesuwan baana gaada hagaa neeyyo xaafais.  <span class="verse" id="V15">15&#160;</span>SHin taani beennan gam77ikko, Xoossaa keettan neeni waana de7anau bessiyaakko erana mala xaafais. He keettai tumatettau tuussanne tuuqe gidiya de7o Xoossaa woosa keettaa.  <span class="verse" id="V16">16&#160;</span>Nu ammanuwaa xuurai gita gidiyoogaa ooninne kashi gaanau danddayenna. </div><div class='q'>Kiristtoosi ashuwan qoncciis; </div><div class='q2'>i xillo gidiyoogaa Geeshsha Ayyaanai markkattiis. </div><div class='q'>Kiitanchchatikka a be7idosona; </div><div class='q2'>Aihuda gidenna asai abaa yootin siyiis. </div><div class='q'>Sa7an de7iya asai a ammaniis; </div><div class='q2'>bonchchuwan i saluwaa biis. </div><ul class='tnav'>
<li><a href='index.htm'>Koiro Ximootiyoosa</a></li>
<li><a href='1TI02.htm'>&lt;</a></li>
<li><a href='1TI.htm'>3</a></li>
<li><a href='1TI04.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
