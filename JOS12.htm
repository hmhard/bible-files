<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Yaasu 12</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Yaasu</a></li>
<li><a href='JOS11.htm'>&lt;</a></li>
<li><a href='JOS.htm'>12</a></li>
<li><a href='JOS13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>Muusee Olidi Xoonido Kawota </div><div class='p'> <span class="verse" id="V1">1&#160;</span>Israa7eela asai Yorddaanoosa SHaafaappe arshsho baggaara de7iya Arnnoona Zanggaaraappe biidi Hermmoone Deriyaa gakkanaashin, qassi arshsho baggaara Yorddaanoosa garaa gakkanaashin de7iya biittaa kawota ubbaa xoonidi wotti ekkiis. He xoonettida kawoti hagaappe kaallidi xaafettidaageeta.  <span class="verse" id="V2">2&#160;</span>Etappe issoi, Haseboona kataman uttida Amooretu Kawuwaa Sihoona. I Haaridosai Arnnoona Zanggaaraa lanqqiyan de7iya Aaro7era katamaappe denddidi, Amoonatu zawaa gakkanaassi de7iya Yaabooqa SHaafaa gakkees; he sohoi Gala7aade giyo biittaassi baggaa.  <span class="verse" id="V3">3&#160;</span>I qassi arshsho baggaara Yorddaanoosa garaappe baggaa ekkidi, Galiila Abbaappe biidi, Beeti-Yashimoota katamaara kanttidi, Pisgga giyo deriyaappe garssa baggaara de7iya Maxine Abbaa gakkanaassi, biittata haariis. </div><div class='p'> <span class="verse" id="V4">4&#160;</span>Hegaadankka, Rafaayetu zariyaappe wurssettan attida Baasaane biittaa Kawuwaa Ooga xooniis. Oogi Asttaaroota katamaaninne Ediraa7a kataman de7iis.  <span class="verse" id="V5">5&#160;</span>I haaridoosai Hermmoone Deriyaa, Salaaka giyoosaa, Baasaane biittaa ubbaa biidi Gashuuranne Maa7ika asatu zawaa gakkees; qassi Gala7aade biittaappe baggaa ekkidi, biidi Haseboona Kawuwaa Sihoona zawaa gakkanaashin de7iya biittaa gakkees. </div><div class='p'> <span class="verse" id="V6">6&#160;</span>GODAA ashkkarai Muuseenne Israa7eela asai ha kawota xoonidosona. Xoonin GODAA ashkkarai Muusee eta biittata Roobeela zaretussi, Gaada zaretussinne Minaase zaretuppe baggaassi shaakkidi immiis. </div><div class='s'>Yaasu Olidi Xoonido Kawota </div><div class='p'> <span class="verse" id="V7">7&#160;</span>Yaasunne Israa7eela asai Yorddaanoosa SHaafaappe arggo bagga biittan de7iya kawota ubbaa xoonidosona. He biittati Liibaanoosa Wombban de7iya Ba7aali-Gaadappe doommidi, tohossa baggaara Eedooma matan de7iya Halaaqa Deriyaa gakkoosona. Yaasu he biittata shaakkidi, Israa7eela zaretussi laata gade oottidi immiis.  <span class="verse" id="V8">8&#160;</span>Immido biittati, gezziyaa, arggo baggaara de7iya bargguwaa, Yorddaanoosa garaa, Yihudaa Bazzuwaanne Neegeeba Bazzuwaa. He biittati kase Hiiteti, Amooreti, Kanaaneti, Parzzeti, Hiiwetinne Yaabuusati de7ido sohota.  <span class="verse" id="V9">9&#160;</span>Israa7eela asai xoonido kawoti hageeta; Yarkko kawuwaa, Beeteele matan de7iya Aaya kawuwaa,  <span class="verse" id="V10">10&#160;</span>Yerusalaame kawuwaa, Kebroona kawuwaa,  <span class="verse" id="V11">11&#160;</span>Yarmmuuta kawuwaa, Laakisha kawuwaa,  <span class="verse" id="V12">12&#160;</span>Egiloona kawuwaa, Gezeera kawuwaa,  <span class="verse" id="V13">13&#160;</span>Dabiira kawuwaa, Gedeera kawuwaa,  <span class="verse" id="V14">14&#160;</span>Horima kawuwaa, Araada kawuwaa,  <span class="verse" id="V15">15&#160;</span>Liibina kawuwaa, Adulaama kawuwaa,  <span class="verse" id="V16">16&#160;</span>Maqqeeda kawuwaa, Beeteele kawuwaa,  <span class="verse" id="V17">17&#160;</span>Taappuha kawuwaa, Hefeera kawuwaa,  <span class="verse" id="V18">18&#160;</span>Afeeqa kawuwaa, Lasharoona kawuwaa,  <span class="verse" id="V19">19&#160;</span>Madoona kawuwaa, Haxoora kawuwaa,  <span class="verse" id="V20">20&#160;</span>SHimirooni-Maroona kawuwaa, Akishaafa kawuwaa,  <span class="verse" id="V21">21&#160;</span>Taa7inaaka kawuwaa, Magiddo kawuwaa,  <span class="verse" id="V22">22&#160;</span>Qaadeesa kawuwaa, Qarmmeloosan de7iya Yoqina7aama kawuwaa,  <span class="verse" id="V23">23&#160;</span>Doora gezziyan de7iya Doora kawuwaa, Gelggalan de7iya Goima kawuwaanne  <span class="verse" id="V24">24&#160;</span>Tirxxa kawuwaa. Eti muleera hasttamanne isiini kawota. </div><ul class='tnav'>
<li><a href='index.htm'>Yaasu</a></li>
<li><a href='JOS11.htm'>&lt;</a></li>
<li><a href='JOS.htm'>12</a></li>
<li><a href='JOS13.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
