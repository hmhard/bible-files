<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Doomettaabaa 49</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Doomettaabaa</a></li>
<li><a href='GEN48.htm'>&lt;</a></li>
<li><a href='GEN.htm'>49</a></li>
<li><a href='GEN50.htm'>&gt;</a></li>
</ul>
<div class="main">
 
<div class='chapterlabel' id="V0"> 49</div><div class='s'>Yaaqoobi Ba Naata Anjjiis </div><div class='p'> <span class="verse" id="V1">1&#160;</span>Hegaappe guyyiyan, Yaaqoobi ba attuma naata xeesissidi hagaadan yaagiis; “Sinttappe intteyyo hananabaa taani intteyyo yootana mala shiiqite. </div><div class='b'> &#160; </div><div class='q'> <span class="verse" id="V2">2&#160;</span>“Inttenoo Yaaqooba naatoo, </div><div class='q2'>issippe shiiqidi siyite; </div><div class='q'>intte aawai Israa7eeli intteyyo yootiyoobaa ezggite. </div><div class='b'> &#160; </div><div class='q'> <span class="verse" id="V3">3&#160;</span>“Roobeelaa, ta baira na7au, </div><div class='q2'>neeni ta wolqqaa; </div><div class='q2'>ta minotettaayyo koiruwaa. </div><div class='q'>Neeni bonchchuwankka wolqqankka ubbaappe aadhdhiyaagaa. </div><div class='q'> <span class="verse" id="V4">4&#160;</span>Neeni di7o mala; eqqosan de7akka; </div><div class='q2'>neeni ubbaappe aadhdhiyaagaa gidakka. </div><div class='q'>Aissi giikko, neeni ne aawaa hiixaa kiyadasa; </div><div class='q2'>ne awaa arssaa tunissadasa. </div><div class='b'> &#160; </div><div class='q'> <span class="verse" id="V5">5&#160;</span>“Simooninne Leewi ishantta; </div><div class='q2'>eta bisoi makkalatettau ola miishsha. </div><div class='q'> <span class="verse" id="V6">6&#160;</span>Taani eta zoretan gelikke; </div><div class='q2'>taani eta shiiquwankka uttikke. </div><div class='q'>Aissi giikko, eti bantta hanqquwan </div><div class='q2'>asa woridosonanne banttana ekka ekka gin, </div><div class='q2'>boorata gilddayidosona. </div><div class='q'> <span class="verse" id="V7">7&#160;</span>Eta suulo hanqqoinne </div><div class='q2'>eta meqettaa iitatettai qanggettidaagaa gido! </div><div class='q'>Taani eta Yaaqooba asaa giddon laalana; </div><div class='q2'>Israa7eela biittan piskki oottana. </div><div class='b'> &#160; </div><div class='q'> <span class="verse" id="V8">8&#160;</span>“Yihudau, ne ishantti nena galatana. </div><div class='q'>Ne kushee ne morkketu piillanttiyaa oiqqana. </div><div class='q2'>Ne aawaa naati neeyyo hokkidi ziggana. </div><div class='q'> <span class="verse" id="V9">9&#160;</span>Yihudau, neeni wodala gaammo. </div><div class='q'>Ta na7au, neeni shankkaappe woridi simmidi, </div><div class='q2'>cogochchidi zin77ida gaammo mala. </div><div class='q'>Neeni asi bosherettanau koyenna macca gaammee mala. </div><div class='q'> <span class="verse" id="V10">10&#160;</span>Haariyaagee yaana gakkanaashin, </div><div class='q'>kawotaa xam77ai Yihudaappe, </div><div class='q2'>deriyaa haariyaageetu gatimai a toho giddoppe shaahettenna. </div><div class='q'>Qassi dere asai ayyo azazettana. </div><div class='q'> <span class="verse" id="V11">11&#160;</span>I ba hariyaa woiniyaa anuwan, </div><div class='q2'>ba hare maraa muruta woiniyaa turan qachchana. </div><div class='q'>I ba afalaa woiniyaa eessan, </div><div class='q2'>ba maayuwaa suutta milatiya woiniyaa eessan meeccana. </div><div class='q'> <span class="verse" id="V12">12&#160;</span>A aifee woine eessaappe aadhdhi dulkkana; </div><div class='q2'>a achchaikka maattaappe aadhdhi booxxana. </div><div class='b'> &#160; </div><div class='q'> <span class="verse" id="V13">13&#160;</span>“Zaabiloonee abbaa doonan de7ana; </div><div class='q2'>i abbaa doonan markkabeti eqqiyo soho gidana; </div><div class='q'>a zawai Sidoona gakkana. </div><div class='b'> &#160; </div><div class='q'> <span class="verse" id="V14">14&#160;</span>“Yisaakoori mino hare; </div><div class='q2'>caaniyo naa77u joinetuppe gidduwan zin77i bayees. </div><div class='q'> <span class="verse" id="V15">15&#160;</span>I ba shemppiyoosai lo77o gidiyoogaanne </div><div class='q2'>ba biittai ufaissiyaagaa gidiyoogaa be7iyo wode, </div><div class='q2'>caanaa tookkanau ba hashiyaa ziqqi oottidi, </div><div class='q2'>ailletettaa ooso oottana. </div><div class='b'> &#160; </div><div class='q'> <span class="verse" id="V16">16&#160;</span>“Daani Israa7eela zaretuppe </div><div class='q2'>issuwaa gidiya ba asaa bolli daannatana. </div><div class='q'> <span class="verse" id="V17">17&#160;</span>Daani oge doonan de7iya shooshsha; </div><div class='q'>paraa toggidaagee guyye kunddana mala </div><div class='q2'>paraa ginddiyaa dukkiya, </div><div class='q2'>ogiyan de7iya haso. </div><div class='b'> &#160; </div><div class='q'> <span class="verse" id="V18">18&#160;</span>“Abeet GODAU, taani neeni ashshanau naagais. </div><div class='b'> &#160; </div><div class='q'> <span class="verse" id="V19">19&#160;</span>“Gaadi bonqqiyaageetun deshettana; </div><div class='q'>shin ikka eta paanaa kaallidi </div><div class='q2'>eta bonqqana. </div><div class='b'> &#160; </div><div class='q'> <span class="verse" id="V20">20&#160;</span>“Aseera oittai ordde; </div><div class='q2'>kawotuyyo i lo77o qumaa immana. </div><div class='b'> &#160; </div><div class='q'> <span class="verse" id="V21">21&#160;</span>“Nifttaaleemi qashettennan yeda de7iya, </div><div class='q2'>lo77o marata yeliya genessa. </div><div class='b'> &#160; </div><div class='q'> <span class="verse" id="V22">22&#160;</span>“Yooseefi aifiyaara herxxexxida woine tura. </div><div class='q'>I pulttuwaa matan herxxexxa aifiyaara de7iya, </div><div class='q2'>daashshaikka godaappe bollaara zaa7iyo woine tura. </div><div class='q'> <span class="verse" id="V23">23&#160;</span>Wonddafiyaa dukkiyaageeti </div><div class='q2'>a bolli woraajjidosona; </div><div class='q'>woraajjidi bantta zubbiyan </div><div class='q2'>dukkidosonanne muddidosona. </div><div class='q'> <span class="verse" id="V24">24&#160;</span>A wonddafee minni uttiis; </div><div class='q2'>a qeseekka minnidi gam77iis. </div><div class='q'>Hegeenne Yaaqooba Wolqqaamaa kushiyaa gaasuwaana, </div><div class='q2'>ne henttanchchaa, Israa7eela Zaallaa gaasuwaana, </div><div class='q'> <span class="verse" id="V25">25&#160;</span>nena maaddiya ne aawatu Xoossaa gaasuwaananne, </div><div class='q2'>nena bolla saluwaa anjjuwan, </div><div class='q2'>garssa ciimmaa anjjuwan, </div><div class='q2'>xanttaa anjjuwaaninne </div><div class='q2'>yeliya uluwaa anjjuwan </div><div class='q2'>anjjiya, </div><div class='q2'>Ubbaa Danddayiya Xoossaa gaasuwaana. </div><div class='q'> <span class="verse" id="V26">26&#160;</span>Ne aawaa anjjoi beni deretu anjjuwaappekka </div><div class='q2'>merinaasappe de7iya keratu anjjuwaappekka aadhdhees. </div><div class='q'>Hagee ubbai Yooseefa huuphiyan, </div><div class='q2'>ba ishanttu giddon halaqa gidiyaagaa liiphiyan shemppo. </div><div class='b'> &#160; </div><div class='q'> <span class="verse" id="V27">27&#160;</span>“Biniyaami bonqqiya wanggireello. </div><div class='q'>Ba shankkatidobaa maallado mees; </div><div class='q2'>ba omooddidobaa omarssi shaakkees” yaagiis. </div><div class='p'> <span class="verse" id="V28">28&#160;</span>Hageeti tammanne naa77u Israa7eela zareta; qassi eta aawai eta huuphiyan huuphiyan etau bessiya anjjuwaa anjjiiddi etayyo giidobai hagaa. </div><div class='s'>Yaaqooba Haiquwaa </div><div class='p'> <span class="verse" id="V29">29&#160;</span>Hegaappe guyyiyan, i eta hagaadan yaagidi azaziis; “Taani ta maizza asatun gaittana hanais; tana Hiitiyaa Efiroona gaden de7iya gonggoluwan, ta aawatuura moogite.  <span class="verse" id="V30">30&#160;</span>Hegeenne Kanaane biittan, Mamire matan de7iya, Maakipheela giyo gonggoluwaa; hegee Abrahaami moogossi Hiitiyaa Efiroonappe a gadiyaara shammido gonggoluwaa.  <span class="verse" id="V31">31&#160;</span>Abrahaaminne a keettaayyiyaa Saara yan moogettidosona; Yisaaqinne a keettaayyiyaa Ribiqa yan moogettidosona; taani qassi Liyo yan moogaas.  <span class="verse" id="V32">32&#160;</span>He gadeenne an de7iya gonggoloi Hiitetuppe shamettidaagaa” yaagiis. </div><div class='p'> <span class="verse" id="V33">33&#160;</span>Yaaqoobi ba naatuyyo azazuwaa wurssido wode, ba tohuwaa pude ba hiixau shiishshi ekkidi, haiqqi aggiis; haiqqidi ba maizzan gaittiis. </div><ul class='tnav'>
<li><a href='index.htm'>Doomettaabaa</a></li>
<li><a href='GEN48.htm'>&lt;</a></li>
<li><a href='GEN.htm'>49</a></li>
<li><a href='GEN50.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
