<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Kessaabaa 23</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Kessaabaa</a></li>
<li><a href='EXO22.htm'>&lt;</a></li>
<li><a href='EXO.htm'>23</a></li>
<li><a href='EXO24.htm'>&gt;</a></li>
</ul>
<div class="main">
 
<div class='chapterlabel' id="V0"> 23</div><div class='s'>Likke Pirddaa </div><div class='p'> <span class="verse" id="V1">1&#160;</span>“Worddo odo puukkoppa; worddo markka gidada, iita asa maaddoppa.  <span class="verse" id="V2">2&#160;</span>Iitabaa oottanau daro asaa kaalloppa; pirddaa geellayanau daro asaara maayada markkattoppa.  <span class="verse" id="V3">3&#160;</span>Hiyyeesai pirddau shiiqikko, mootuwan a metuwaa xeellada maaddoppa. </div><div class='p'> <span class="verse" id="V4">4&#160;</span>“Ne morkkiyaa boori woikko haree bayidaagaa demmikko, zaarada ayyo efa.  <span class="verse" id="V5">5&#160;</span>Nena ixxiya bitaniyaa haree caanaara wullidaashin be7ikko, hegan aggaagoppa; maaddada aara dentta. </div><div class='p'> <span class="verse" id="V6">6&#160;</span>“Pirddaa dabaaban maaddada, ne hiyyeesa asaa pirddaa geellayoppa.  <span class="verse" id="V7">7&#160;</span>Oonanne malttiyan mootoppa; geeshshaa woikko xilluwaa woroppa; aissi giikko, dabaa oottidaagaa taani saro yeddikke.  <span class="verse" id="V8">8&#160;</span>Mattaayiyaa ekkoppa; aissi giikko, mattaayee xeelliyaageetu aifiyaa qooqisseesinne xillotu qaalaa mirqqees. </div><div class='p'> <span class="verse" id="V9">9&#160;</span>“Betiyaa naaqqoppite; bete gidiyoogee aiba azzanttiyaabaakko ereeta; aissi giikko, intte intte huuphen bete gididi Gibxxe biittan de7ideta. </div><div class='s'>Laappuntta Laittaanne Laappuntta Gallassaa </div><div class='p'> <span class="verse" id="V10">10&#160;</span>“Neeni ne gadiyaa usuppun laittau goyada, zerada kattaa cakka ekka.  <span class="verse" id="V11">11&#160;</span>Laappuntta laitti gadiyaa goyennan shaachcha; yaatikko, ne asaa giddon de7iya hiyyeesati hegaappe miyoobaa demmana; qassi etappe attiyaagaa do7ati maana. Neeni ne woiniyaa turaakka ne wogaraakka hegaadan ootta.  <span class="verse" id="V12">12&#160;</span>Usuppun gallassaa ne oosuwaa ootta; ne boorainne ne haree shemppana malanne ne son yelettida ailleenne betee, gazddana mala, laappuntta gallassi ooso oottoppa. </div><div class='p'> <span class="verse" id="V13">13&#160;</span>“Taani inttena giidobaa ubbaa minttidi oottite; hara xoossatu sunttaa xeesoppite; intte inxxarssaappe hegee siyettoppo. </div><div class='s'>Gita Baalata </div><div class='p'> <span class="verse" id="V14">14&#160;</span>“Laittan heezzutoo intte taayyo baalaa bonchchite.  <span class="verse" id="V15">15&#160;</span>Oittaa Baalaa bonchchite; taani inttena azazidoogaadan, laappun gallassaa irshshuwaa yeggibeenna oittaa miite; intte Abiiba giyo aginan keerido gallassan ha baalaa bonchchite; aissi giikko, intte Gibxxeppe kiyidoi he aginaana. </div><div class='p'>“Intteppe issi asinne ta sinttan mela kushe beettoppo. </div><div class='p'> <span class="verse" id="V16">16&#160;</span>“Qassi intte intte gaden zerin, koiro gakkida kattaa cakkiyo wode, Kattaa Cakkiyo Baalaa bonchchite. </div><div class='p'>“Qassikka laittaa wurssettan, kattaa aifiyaa gadeppe shiishshiyo wode, SHiishuwaa Baalaa bonchchite.  <span class="verse" id="V17">17&#160;</span>Attumaasai ubbai Ubbaa Haariya GODAA sinttan laittan heezzutoo beetto. </div><div class='p'> <span class="verse" id="V18">18&#160;</span>“Neeni yarshshuwaa suuttaa taayyo shiishshaidda, irshshuwaa yeggidi uukkido oittaara shiishshoppa. Ta baalaa bonchchiyo gallassi yarshshettida modhdhuwaappe maalladossi aibinne attoppo.  <span class="verse" id="V19">19&#160;</span>Ne gaden baira kaxxida kattaappe ubbaappe lo77iyaagaa GODAA soo, ne Xoossaa soo eha. Deeshsha maraa a aayee maattan doissoppa. </div><div class='s'>Ufaissa Qaalatanne Kaalliyo Wogata </div><div class='p'> <span class="verse" id="V20">20&#160;</span>“Ne ogiyan nena naagana malanne taani neeyyo giigissido sohuwaa nena efaana mala, taani kiitanchchaa ne sinttau kiittana.  <span class="verse" id="V21">21&#160;</span>I yootiyoobaa ezggada ayyo azazetta; a bolli makkaloppa; ta sunttai a bolli de7iyo gishshau, intte nagara oottiyaabaa gidikko, intteyyo i atto geenna.  <span class="verse" id="V22">22&#160;</span>I yootiyoobaa intte minttidi ezggikkonne taani yootiyoobaa ubbaa oottikko, intte morkketa ubbaa taani morkkana; inttenaara eqettiyaageetuura taanikka eqettana.  <span class="verse" id="V23">23&#160;</span>Ta kiitanchchai intteppe sinttau biidi, inttena Amooretu biittaa, Hiitetu biittaa, Parzzetu biittaa, Kanaanetu biittaa, Hiiwetu biittaanne Yaabuusatu biittaa ehaana. Taani eta muleera xaissana.  <span class="verse" id="V24">24&#160;</span>Eta xoossatu sinttan hokkoppite, woikko goinnoppite, woikko eta hanuwaa qulloppite. Intte eta xaissanaunne eta eeqa shuchchata mentterettanau koshshees.  <span class="verse" id="V25">25&#160;</span>GODAASSI, intte Xoossaassi, goinnite; yaatikko, i intte kattaanne intte haattaa anjjana; taani harggiyaa intte giddoppe diggana.  <span class="verse" id="V26">26&#160;</span>Intte biittan ai maccaasinne boshettenna; mainenna. Taani intte de7ana laittaa qoodaa kunttana. </div><div class='p'> <span class="verse" id="V27">27&#160;</span>“Taani ta yashshaa intte sinttau yeddana; inttenaara gaittiya kawotetta ubbaa daganttana; intte morkketi ubbai intteyyo zokkuwaa zaaridi, baqatanaadan taani oottana.  <span class="verse" id="V28">28&#160;</span>Taani intteppe sinttau kashiyaa yeddana; yeddada Hiiweta, Kanaanetanne Hiiteta intte sinttaappe laaggada kessana.  <span class="verse" id="V29">29&#160;</span>SHin biittai mela attennaadaaninne bazzo do7ai inttena waissennaadan, issi laittan eta gooddikke.  <span class="verse" id="V30">30&#160;</span>SHin intte qoodan daridi, he biittaa laattana gakkanaassi, taani eta guuttaa guuttaa laaggada kessana.  <span class="verse" id="V31">31&#160;</span>Taani intte zawaa Zo7o Abbaappe Pilisxxeema Abbaa, bazzuwaappe Efiraaxiisa SHaafaa gattana. He biittan de7iya ubbaa taani intte kushiyan aattada immana; inttekka eta intte sinttappe laaggidi kessana.  <span class="verse" id="V32">32&#160;</span>Etaara woikko eta xoossatuura maachcha wottoppite.  <span class="verse" id="V33">33&#160;</span>Eta intte biittan wottoppite; hinkkoode eti inttena ta bolli nagaraa ootissana; aissi giikko, eta xoossatussi goinniyoogee tumuppe intteyyo pire gidana” yaagiis. </div><ul class='tnav'>
<li><a href='index.htm'>Kessaabaa</a></li>
<li><a href='EXO22.htm'>&lt;</a></li>
<li><a href='EXO.htm'>23</a></li>
<li><a href='EXO24.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
