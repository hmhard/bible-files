<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Kessaabaa 18</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Kessaabaa</a></li>
<li><a href='EXO17.htm'>&lt;</a></li>
<li><a href='EXO.htm'>18</a></li>
<li><a href='EXO19.htm'>&gt;</a></li>
</ul>
<div class="main">
 
<div class='chapterlabel' id="V0"> 18</div><div class='s'>Yatiroi Muusa Xomoosiis </div><div class='p'> <span class="verse" id="V1">1&#160;</span>Midiyaama biittaa qeesee, Muuse bolloi Yatiroi, GODAI Muuseyyoonne a asaa Israa7eelayyo oottidobaa ubbaanne GODAI Israa7eela Gibxxeppe kessidobaa siyiis. </div><div class='p'> <span class="verse" id="V2">2&#160;</span>He wode Muuse bolloi, Yatiroi, Muusee yeggidi biido a keettaayyiyo Xippaaronne i naa77u naata ehiis.  <span class="verse" id="V3">3&#160;</span>Etappe issuwaa sunttai Gershshooma; aissi giikko, Muusee, “Taani asa biittan bete gidaas” yaagiis.  <span class="verse" id="V4">4&#160;</span>Naa77anttuwaa sunttai El77aazara; aissi giikko, i, “Ta aawaa Xoossai tana maaddidaagaa; i tana Gibxxe kawuwaa bisuwaappe ashshiis” yaagiis. </div><div class='p'> <span class="verse" id="V5">5&#160;</span>Muuse bolloi Yatiroi a attuma naatuuranne a keettaayeera Xoossaa deriyaa matan de7iya Muusekko yiis.  <span class="verse" id="V6">6&#160;</span>I Muusa, “Taani, ne bolloi Yatiroi, ne keettaayeeranne i naa77u naatuura neekko yais” yaagidi akko kiitti wottiis. </div><div class='p'> <span class="verse" id="V7">7&#160;</span>Hegaa gishshau, Muusee ba bolluwaara gaittanau kiyidi, ayyo ziggidi a yeriis. Eti issoi issuwaa sarotidi, dunkkaane giddo gelidosona.  <span class="verse" id="V8">8&#160;</span>GODAI Israa7eela asaa gishshau, kawuwaa bollinne Gibxxetu bolli oottido ubbaa, ogiyan eta gakkida daafuraabaa ubbaanne GODAI eta ashshidobaa Muusee ba bolluwaayyo yootiis. </div><div class='p'> <span class="verse" id="V9">9&#160;</span>Israa7eela asaa Gibxxetu kushiyaappe ashshanau GODAI oottido lo77o oosotubaa siyidi, Yatiroi ufaittiis.  <span class="verse" id="V10">10&#160;</span>Ufaittidi, “Inttena Gibxxetu kushiyaappenne kawuwaa kushiyaappe ashshida GODAI, Gibxxetu kushiyaappe asaa kessi ekkidaagee, i galatetto.  <span class="verse" id="V11">11&#160;</span>GODAI hara Xoossatuppe ubbaappe gooba gidiyoogaa taani ha77i erais; aissi giikko, i hagaa Israa7eela asaassi iitidaageetussi oottiis” yaagiis.  <span class="verse" id="V12">12&#160;</span>Hegaappe guyyiyan Yatiroi, Muuse bolloi, xuuggiyo yarshshuwaanne hara yarshshota Xoossaayyo ehiis; Aarooninne Israa7eela cimati ubbai Xoossaa sinttan Muuse bolluwaara oittaa maanau yiidosona. </div><div class='s'>Daannati Sunttettidosona </div><div class='p'> <span class="verse" id="V13">13&#160;</span>Wonttetta gallassi Muusee asaayyo pirddanau uttiis; asai Muuse yuushuwan maalladoppe omarssi gakkanaassi eqqiis.  <span class="verse" id="V14">14&#160;</span>Muuse bolloi Muusee asaayyo oottiyoobaa ubbaa be7idi, “Neeni ha asaayyo oottiyoogee hagee aibee? Asai ubbai maalladoppe doommidi omarssi gakkanaassi ne yuushuwan eqqidaashin, neeni nerkka daannadan aissi utta bayadii?” yaagiis. </div><div class='p'> <span class="verse" id="V15">15&#160;</span>Yaagin Muusee ba bolluwaa, “Asai Xoossaa sheniyaa oichchanau taakko yiyo gishshaassa.  <span class="verse" id="V16">16&#160;</span>Etayyo yohoi de7ikkokka taakko yoosona; taani issi uraa gidduwaaninne a shooruwaa gidduwan pirddais; Xoossaa awaajuwaanne higgiyaa eta erissais” yaagiis. </div><div class='p'> <span class="verse" id="V17">17&#160;</span>Muuse bolloi, “Hagee neeni oottiyoobai lo77o gidenna.  <span class="verse" id="V18">18&#160;</span>Neeninne nenaara de7iya asai daafura xalaalaa daafureeta; ha oosoi neeyyo keehi deexo; neeni hagaa nerkka oottanau danddayakka.  <span class="verse" id="V19">19&#160;</span>Ane ha77i taani yootiyoogaa siya; taani nena zorana; Xoossai nenaara gido. Neeni ha asaa gishshaa Xoossaa sintti aadhdha; neeni eta yohuwaa Xoossaakko eha.  <span class="verse" id="V20">20&#160;</span>Awaajuwaanne higgiyaa eta neeni tamaarissa; eti de7ana maaraanne oottana oosuwaa ubbaa eta bessa.  <span class="verse" id="V21">21&#160;</span>Qassi asaa ubbaa giddon danddayiya asata, Xoossaayyo yayyiyaageeta, ammanettidaageetanne mattaayiyaa miyoogaa ixxiyaageeta doora. Doorada etappe asaayyo shaalaqata, mato halaqata, hamssaalaqatanne assiraalaqata oottada suntta.  <span class="verse" id="V22">22&#160;</span>Eti ubba wode asaayyo pirddona; shin waayissiya yoho ubbaa neekko ehona; waayissenna yoho ubbaa eti wurssona. Eti nenaara shaakkiyo gishshau, toohoi neeyyo kauyyana.  <span class="verse" id="V23">23&#160;</span>Neeni hegaadan oottikkonne hagee Xoossaa shene gidikko, neeni danddayana. Qassi ha asai ubbaikka ba allaallee polettin, ba soo ba soo baana” yaagiis. </div><div class='p'> <span class="verse" id="V24">24&#160;</span>Muusee ba bolluwaa qaalaa siyiis; i giidobaa ubbaakka oottiis.  <span class="verse" id="V25">25&#160;</span>Muusee Israa7eela ubbaa giddoppe danddayiya asata dooriis; dooridi asaa kaalettiya shaalaqata, mato halaqata, hamssaalaqatanne assiraalaqata oottidi sunttiis.  <span class="verse" id="V26">26&#160;</span>Sunttin eti asaayyo ubba wode pirddidosona; eti banttana deexxida yohuwaa Muusekko ehiidosona; shin deexxenna yoho ubbaa eti wurssidosona. </div><div class='p'> <span class="verse" id="V27">27&#160;</span>Hegaappe guyyiyan Muusee ba bolluwaa moissiis; moissin Yatiroi ba biitti simmiis. </div><ul class='tnav'>
<li><a href='index.htm'>Kessaabaa</a></li>
<li><a href='EXO17.htm'>&lt;</a></li>
<li><a href='EXO.htm'>18</a></li>
<li><a href='EXO19.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
