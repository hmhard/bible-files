<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Kessaabaa 15</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Kessaabaa</a></li>
<li><a href='EXO14.htm'>&lt;</a></li>
<li><a href='EXO.htm'>15</a></li>
<li><a href='EXO16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='s'>Muuse Mazamuriyaa </div><div class='p'> <span class="verse" id="V1">1&#160;</span>He wode Muuseenne Israa7eela asai ha mazamuriyaa GODAAYYO yexxidosona; </div><div class='q'>“Bonchchuwan i keehi xoqqu xoqqu giido gishshau, </div><div class='q2'>taani GODAAYYO mazamuriyaa yexxana. </div><div class='q'>Paraanne paraa toggidaagaa abban oliis. </div><div class='q'> <span class="verse" id="V2">2&#160;</span>GODAI ta wolqqaanne ta mazamuriyaa; </div><div class='q2'>i tana ashshiyaagaa gidiis. </div><div class='q'>I ta Xoossaa; </div><div class='q2'>taani a sabbana. </div><div class='q'>I ta aawaa Xoossaa; </div><div class='q2'>taani a xoqqu xoqqu oottana. </div><div class='q'> <span class="verse" id="V3">3&#160;</span>GODAI olanchcha; a sunttaikka GODAA. </div><div class='q'> <span class="verse" id="V4">4&#160;</span>Gibxxe kawuwaa para gaaretanne </div><div class='q2'>a olanchchata abban oliis. </div><div class='q'>Gibxxe kawuwaa halaqati, </div><div class='q2'>ubbaappe aadhdhi lo77iyaageeti Zo7o Abban muukettidosona. </div><div class='q'> <span class="verse" id="V5">5&#160;</span>Ciimma haattai eta kammiis; </div><div class='q2'>eti shuchchadan ciimman mitettidosona. </div><div class='b'> &#160; </div><div class='q'> <span class="verse" id="V6">6&#160;</span>“Abeet GODAU, ne ushachcha kushee </div><div class='q2'>wolqqan goobidaagaa; </div><div class='q'>GODAU, ne ushachcha kushee </div><div class='q2'>morkkiyaa mentterettiis. </div><div class='q'> <span class="verse" id="V7">7&#160;</span>Ne bonchchuwaa gitatettan </div><div class='q2'>nenaara gaaddetidaageeta oladasa. </div><div class='q'>Ne eexxiya hanqquwaa neeni yeddin, </div><div class='q2'>i eta daladan miis. </div><div class='q'> <span class="verse" id="V8">8&#160;</span>Ne siiriyaara kiyiya shemppuwan </div><div class='q2'>haattai doorettiis. </div><div class='q'>Goggiya haattainne godadan minni eqqiis; </div><div class='q2'>ciimma haattati abbaa gomppan irkkidi minnidosona. </div><div class='b'> &#160; </div><div class='q'> <span class="verse" id="V9">9&#160;</span>“Morkkee ceeqettiiddi, </div><div class='q'>‘Taani eta yedettada oiqqana. </div><div class='q'>Taani eta aquwaa shaakkada, </div><div class='q2'>ta koyidobaa ubbaa ekkana. </div><div class='q'>Taani ta bisuwaa shoddada, </div><div class='q2'>eta xaissana’ yaagidi ceeqettiis. </div><div class='q'> <span class="verse" id="V10">10&#160;</span>SHin neeni eta </div><div class='q'>ne shemppuwan punnin, </div><div class='q2'>abbai eta kammiis. </div><div class='q'>Eti wolqqaama haattan irssaasiyaa giyo biratai </div><div class='q2'>mitettiyoogaadan mitettidosona. </div><div class='q'> <span class="verse" id="V11">11&#160;</span>Abeet GODAU, Xoossatu giddon </div><div class='q2'>ne malai oonee? </div><div class='q'>Geeshshatettan bonchchettiyaabi, </div><div class='q2'>bonchchuwan yayettiyaabi, </div><div class='q2'>garamiyaabaa oottiyaabi ne malai oonee? </div><div class='q'> <span class="verse" id="V12">12&#160;</span>Neeni ne ushachcha kushiyaa miccin, </div><div class='q2'>biittai eta mittiis. </div><div class='b'> &#160; </div><div class='q'> <span class="verse" id="V13">13&#160;</span>“Neeni wozido asaa </div><div class='q2'>aggenna ne siiquwan kaalettana. </div><div class='q'>Neeni ne wolqqan </div><div class='q2'>eta neeni de7iyo geeshsha sohuwaa gelissadasa. </div><div class='q'> <span class="verse" id="V14">14&#160;</span>Kawotettati hegaa siyidi </div><div class='q2'>kokkoridosona. </div><div class='q'>Pilisxxeema biittaa asatikka </div><div class='q2'>maareti oiqqidobaadan un77ettidosona. </div><div class='q'> <span class="verse" id="V15">15&#160;</span>He wode Eedooma biittaa halaqati </div><div class='q2'>dagammidosona. </div><div class='q'>Moo7aaba biittaa haariyaageeta </div><div class='q2'>yashshai kokkorssiis. </div><div class='q'>Kanaane asati maashidosona. </div><div class='q'> <span class="verse" id="V16">16&#160;</span>Dagamainne yashshai eta oiqqiis. </div><div class='q'>Abeet GODAU, eti ne wolqqaa gitatettaa be7idi, </div><div class='q2'>ne asai aadhdhana gakkanaassi, </div><div class='q2'>neeni wozido asai aadhdhana gakkanaassi, </div><div class='q2'>shuchchadan tolettidi eqqidosona. </div><div class='q'> <span class="verse" id="V17">17&#160;</span>Neeni eta ehaada, </div><div class='q2'>ne buzo gaden de7iya deriyaa huuphiyan tokkana. </div><div class='q'>Abeet Godau, he sohoi </div><div class='q2'>neeni neeyyo de7anau oottido soho. </div><div class='q'>Abeet Godau, he geeshsha sohoi </div><div class='q2'>neeni ne kushiyan minttada essido soho. </div><div class='q'> <span class="verse" id="V18">18&#160;</span>GODAI merinaappe merinau kawotana” </div><div class='q2'>yaagidi yexxidosona. </div><div class='s'>Miiriyaami Mazamuriyaa </div><div class='p'> <span class="verse" id="V19">19&#160;</span>Gibxxe kawuwaa parati, a para gaaretinne a paraasati abban gelido wode, GODAI abbaa haattaa guyye zaaridi eta bolli ehiis; shin Israa7eelati abbaa gidduwaara mela biittaara hemettidi biidosona.  <span class="verse" id="V20">20&#160;</span>Aaroona michchiyaa, hananabaa yootiya Miiriyaama karaabiyaa ekkaasu; maccaasai ubbai karaabiyaa baqqiiddinne yexxiiddi o kaallidosona.  <span class="verse" id="V21">21&#160;</span>Miiriyaama etayyo mazamuriyaa yexxaidda, </div><div class='q'>“GODAI keehi xoqqu xoqqu giido gishshau, </div><div class='q2'>ayyo yexxite. </div><div class='q'>Paraanne paraa toggidaagaa </div><div class='q2'>i abban oliis” </div><div class='q2'>yaagada yexxaasu. </div><div class='s'>Cammiya Haattaa </div><div class='p'> <span class="verse" id="V22">22&#160;</span>Hegaappe guyyiyan Muusee Israa7eela Zo7o Abbaappe kaalettin, eti Suura giyo bazzuwaa biidosona. He bazzuwan eti haatta demmennan heezzu gallassaa hemettidosona.  <span class="verse" id="V23">23&#160;</span>Eti Maara giyoosaa gakkido wode, Maara haattai camo gidido gishshau, uyana danddayibookkona; hegaa gishshau, he sohoi Maara geetettiis.  <span class="verse" id="V24">24&#160;</span>Hegaa gishshau, asai, “Nuuni ai uyanee?” yaagidi Muuse bolli zuuzummiis. </div><div class='p'> <span class="verse" id="V25">25&#160;</span>Zuuzummin Muusee GODAAYYO waassiis; waassin GODAI a issi mitta bessiis; Muusee he mittaa haatta giddo olin, haattai mal77iis. </div><div class='p'>Yan GODAI etau awaajuwaanne higgiyaa kessiis; yan GODAI eta paacciis.  <span class="verse" id="V26">26&#160;</span>I eta hagaadan yaagiis; “GODAI intte Xoossai odiyoobaa minttidi siyikkonne a aifiyaa sinttan likkebaa oottikko, intte a azazuwaa ezggikkonne a awaajuwaa ubbaa naagikko, taani Gibxxetu bolli ehiido harggiyaappe issuwaanne intte bolli ehiikke; aissi giikko, taani inttena pattiya GODAATTENNE” yaagiis. </div><div class='p'> <span class="verse" id="V27">27&#160;</span>Hegaappe eti Elaama biitti yiidosona; yan tammanne naa77u haatta pulttotinne laappun tammu zambba mittati de7oosona. Eti yan haattaa doonan uttidosona. </div><ul class='tnav'>
<li><a href='index.htm'>Kessaabaa</a></li>
<li><a href='EXO14.htm'>&lt;</a></li>
<li><a href='EXO.htm'>15</a></li>
<li><a href='EXO16.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
