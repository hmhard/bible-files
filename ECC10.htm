<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Eranchchaa Maxaafaa 10</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Eranchchaa Maxaafaa</a></li>
<li><a href='ECC09.htm'>&lt;</a></li>
<li><a href='ECC.htm'>10</a></li>
<li><a href='ECC11.htm'>&gt;</a></li>
</ul>
<div class="main">
 
<div class='chapterlabel' id="V0"> 10</div><div class='p'> <span class="verse" id="V1">1&#160;</span>Haiqqida udunxxeti sawiya zaitiyaa shittuwaa xinqqettanau danddayoosona; hegaadankka, guutta eeyyatettai aadhdhida eratettaanne gita bonchchuwaa moorees. </div><div class='p'> <span class="verse" id="V2">2&#160;</span>Aadhdhida eranchcha asa wozanai a ushachchau kaalettees; shin eeyya asa wozanai haddirssau kaalettees.  <span class="verse" id="V3">3&#160;</span>Eeyya asi ogiyan hemettiyo wodekka, ayyo akeeki baawa; hegaappe denddidaagan i eeyya gidiyoogaa asi ubbi erees. </div><div class='p'> <span class="verse" id="V4">4&#160;</span>Ne halaqai ne bollan hanqqettikkonne, ne sunttettido sohuwaappe kichchaichchoppa; aissi giikko, co77u giidi danddayiyoogee gita mooruwaakka atto giissees. </div><div class='p'> <span class="verse" id="V5">5&#160;</span>Salo gufantton taani be7ido hara iitabai de7ees; hegeekka deriyaa haariyaageeti oottiyo naaquwaa.  <span class="verse" id="V6">6&#160;</span>Eeyyati daro xoqqa sunttatettaa oiqqidi de7iyo wode, dureti hirkki ziqqa sohuwan uttidosona.  <span class="verse" id="V7">7&#160;</span>Taani, ailleti haariyaageetudan paraa toggidi biishiininne qassi haariyaageeti ailletudan gediyan hemettishin be7aas. </div><div class='p'> <span class="verse" id="V8">8&#160;</span>Olla bookkiya uri he ollan i kunddana; qassi gimbbe dirssaa koliya uraa shooshshai dukkana.  <span class="verse" id="V9">9&#160;</span>SHuchchaa a sohuwaappe aatti yeggiya uri he shuchchan deshettees; qassi mitta qeriya urikka he mittan deshettees. </div><div class='p'> <span class="verse" id="V10">10&#160;</span>Tunida kalttaa poshennan coo qerikko, daro wolqqaa wurssees; shin aadhdhida eran oottiyoogee oosuwaa purissees. </div><div class='p'> <span class="verse" id="V11">11&#160;</span>SHooshshai dukkirggin, shooshshaa jallettiyo daadumataa daadumatiyoogee he aawussi ainne maaddenna. </div><div class='p'> <span class="verse" id="V12">12&#160;</span>Aadhdhida eranchchaa haasayai ayyo bonchchuwaa imissees; shin eeyyai ba doonaappe kiyida qaalan i bau metuwan gelees. </div><div class='p'> <span class="verse" id="V13">13&#160;</span>Eeyyai ba haasayaa eeyya qaalan doommidi, iitatettaaninne gooshshan polees. </div><div class='p'> <span class="verse" id="V14">14&#160;</span>Eeyyai darobaa haasayees. Gidikkonne, sinttappe hananau de7iyaabaa ooninne erenna. Asi haiqqiichchin, hananau de7iyaabaa ayyo odanau danddayiyaabi baawa. </div><div class='p'> <span class="verse" id="V15">15&#160;</span>Eeyya asi ba oosuwan daafurees; i ba soo biyo ogiyaa erenna. </div><div class='p'> <span class="verse" id="V16">16&#160;</span>Yiira na7a gidida kawoinne maallado guuraara gibiraa giigissidi, banttau miya halaqati de7iyo biittee neeyyo aayye7ana!  <span class="verse" id="V17">17&#160;</span>Bonchchettida kawoinne mattuwaassa gidennan wolqqaanne minotettaa demmanau maaran miyaanne uyiya halaqati de7iyo biittiyaa galatettidaaro. </div><div class='p'> <span class="verse" id="V18">18&#160;</span>Bitanee azalla gidikko, a kaarai woddees; a kushee billi giidaagaa gidikko, a keettai aattees. </div><div class='p'> <span class="verse" id="V19">19&#160;</span>Qumaa miyoogaaninne woiniyaa eessaa uyiyoogan ufaissai beettees; shin miishshi ubbabaa shammees. </div><div class='p'> <span class="verse" id="V20">20&#160;</span>Siyiyaabi baawa gaada ne wozanaa qofan gidikkonne, kawuwaa cayoppa; woikko ne zin77iyo kifiliyan duriyaa cayoppa; aissi giikko, ne giidoogaa saluwaa kafoi woikko, qefiyaara de7iya meretati biidi, etayyo yootana. </div><ul class='tnav'>
<li><a href='index.htm'>Eranchchaa Maxaafaa</a></li>
<li><a href='ECC09.htm'>&lt;</a></li>
<li><a href='ECC.htm'>10</a></li>
<li><a href='ECC11.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
