<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Iyyooba Maxaafaa 7</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB06.htm'>&lt;</a></li>
<li><a href='JOB.htm'>7</a></li>
<li><a href='JOB08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>Qassikka Iyyoobi Haasayees </div><div class='p'> <span class="verse" id="V1">1&#160;</span>“Asa de7oi sa7aa bollan wolqqaama baaxe gidenneeyye? A de7o laittai keraa oottiya asa de7o laittaa mala gidenneeyye?  <span class="verse" id="V2">2&#160;</span>Kuwaa amottiya ashkkaraadan, woikko ba damoozaa ekkanau naagiya oosanchchaadan,  <span class="verse" id="V3">3&#160;</span>hegaadan taayyo mela aginatinne tugga qammati imettidosona.  <span class="verse" id="V4">4&#160;</span>Taani zin77iyo wode, ‘Aude beegottanddinaashsha?’ yaagais. SHin qammai taayyo aduqqees; sa7ai wonttana gakkanaassi hiixan aadhdha aadhdha wodhdhais.  <span class="verse" id="V5">5&#160;</span>Ta bollai guxuniyaanne googuwaa maayiis; ta masunttaappe giishshai goggees.  <span class="verse" id="V6">6&#160;</span>Ta laittai shimainniyaa muhuuhaappekka aadhdhi eesotees; aiba hidootinne bainnan ta laittai wurees. </div><div class='p'> <span class="verse" id="V7">7&#160;</span>“Abeet Xoossau, ta laittai siiriyaara shemppiyo issi shemppo mala gidiyoogaa hassaya! Ta aifee naa77antto kehabaa be7ennan attiis.  <span class="verse" id="V8">8&#160;</span>Neeni tana ha77i be7aasa; shin naa77antto be7akka; neeni tana koyikko, taani xayaichchana. </div><div class='p'> <span class="verse" id="V9">9&#160;</span>“SHaarai piskki giidi xayiyoogaadan, duufuwaa wodhdhida uri simmidi kiyenna.  <span class="verse" id="V10">10&#160;</span>Ba sookka naa77antto simmidi yeenna; a eriya asaikka a dogees. </div><div class='p'> <span class="verse" id="V11">11&#160;</span>“Hegaa gishshau, taani co77u giikke; taani ta tuggaa gishshau haasayana; ta de7oi cammido gishshau zuuzummana.  <span class="verse" id="V12">12&#160;</span>Hagaa keenaa neeni tana aissi naagai? Taani neeyyo abba woikko abba giddo miimmintte gaadiiyye?  <span class="verse" id="V13">13&#160;</span>Taani, ‘Ta hiixai tana minttettanddeeshsha; ta alggaikka tana zuuzunttaappe shemppissanddeeshsha!’ yaagiyo wode,  <span class="verse" id="V14">14&#160;</span>neeni tana aimuwan yashissaasa; ajjuutankka tana daganttaasa.  <span class="verse" id="V15">15&#160;</span>Taani ha sakkiya bollaara de7anaagaappe sulettiyoogaanne haiqqiyoogaa doorais.  <span class="verse" id="V16">16&#160;</span>Taani ta de7uwaa karaas; taani merinau de7anau koyikke. Ta laittai siiriyaara shemppiyo issi shemppo mala gidiyo gishshau, neeni tana agga baya. </div><div class='p'> <span class="verse" id="V17">17&#160;</span>“Neeni a gitabaadan xeellanau asi aibee? Neeni abaa aissi ezggai?  <span class="verse" id="V18">18&#160;</span>Maallado maallado neeni a xomoosaasa; qassi daqiiqan daqiiqan a paaccaasa.  <span class="verse" id="V19">19&#160;</span>Neeni taakko xeelliyoogaa mulekka aggikkii? Woikko taani ta cuchchaa mittiyo wodiyaakka taayyo immikkii?  <span class="verse" id="V20">20&#160;</span>Abeet asa wochchiyaagoo, taani nagaraa oottidaba gidikko, nena aibi qohidee? Neeni aissi tana caddi kaa7iyoobaa oottadii? Neeyyo taani deexo tooho gididanaayye?  <span class="verse" id="V21">21&#160;</span>Ta balaappe aissi tana maarennan ixxai? Ta nagaraakka aissi atto geennan aggai? Simmi taani duufuwaa wodhdhiyo wodee gakkiis; neeni tana koyiyo wodekka, taani beettikke” yaagiis. </div><ul class='tnav'>
<li><a href='index.htm'>Iyyooba Maxaafaa</a></li>
<li><a href='JOB06.htm'>&lt;</a></li>
<li><a href='JOB.htm'>7</a></li>
<li><a href='JOB08.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
