<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Marqqoosa 1</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Marqqoosa</a></li>
<li><a href='MAT28.htm'>&lt;</a></li>
<li><a href='MRK.htm'>1</a></li>
<li><a href='MRK02.htm'>&gt;</a></li>
</ul>
<div class="main">
<div class='mt'>Marqqoosa Wonggeliyaa Mishiraachchuwaa </div><div class='is'>Gidduwaa Erissuwaa </div><div class='ip'>Marqqoosa Wonggelee koiro denddiiddikka, “Hagee Xoossaa Na7aa Yesus Kiristtoosa mishiraachchuwaa qaalau doomettaa” giiddi doommees. Ha wonggeliyaa mishiraachchuwaa giddon Yesuusi oosuwaasanne maataasa gididi shiiqiis. A maatai a timirttiyan, xalahiyaa citaa bolli ayyo de7iya wolqqaaninne nagaraa atto giyoogan beettiis. Yesuusi, “Asaa nagaraa ailletettaappe kessanau taani ta de7uwaa aattada immanau yiida Asaa Na7aa” yaagidi i ba huuphen haasayiis. </div><div class='ip'>Marqqoosi Yesuusa taarikiyaa sitta ogiyaaninne wolqqai kumido ogiyan odiis. I bairayidi odidoogee Yesuusa qaalaanne timirttiyaa gidennan i oottido ooratta oosota. Xammaqiya Yohaannisa taarikiyaa, Yesuusa xinqqatiyaanne paaciyaa qanttan erissi simmidi, Yesuusa tamaarissuwaanne patuwaa aassidi odees. Takkiiddi takkiiddi Yesuusa kaalliyaageeti Yesuusa loittidi eri eridi biidosona. Yesuusa ixxiyaageetikka ixuwaa gujji gujjidi biidosona. Wurssetta miraafeti Yesuusa de7uwan wurssetta saaminttaa giddon polettida oosota, hegeetikka a kaqettaabaanne a dendduwaabaa odiyaageeta. </div><div class='ip'>Wonggeliyaa mishiraachchuwaa wurssettan haphaa giddon beettiya naa77u kifileti issi issi birshshettatu xalaalan de7iyaageeta.  
</div><div class='chapterlabel' id="V0"> 1</div><div class='s'>Xammaqiya Yohaannisa Awaajuwaa </div><div class='r'>(Maatiyoosa 3:1-12; Luqaasa 3:1-18; Yohaannisa 1:19-28) </div><div class='p'> <span class="verse" id="V1">1&#160;</span>Xoossaa Na7aa Yesuus Kiristtoosa wonggeliyaa mishiraachchuwaa doomettaa.  <span class="verse" id="V2">2&#160;</span>Hananabaa yootiya Isiyaasi xaafido maxaafan Xoossai, </div><div class='q'>“Be7a, ta kiittiyoogaa </div><div class='q2'>taani neeppe sinttau yeddana. </div><div class='q'>I neeyyo ogiyaa kessana. </div><div class='q'> <span class="verse" id="V3">3&#160;</span>Issoi bazzon ba qaalaa xoqqu oottidi, </div><div class='q2'>‘Godaa ogiyaa giigissite. </div><div class='q'>I hemettana loossuwaakka </div><div class='q2'>ayyo sitti oottite’ giis” </div><div class='m'>yaagees. </div><div class='p'> <span class="verse" id="V4">4&#160;</span>Xammaqiya Yohaannisi asaa xammaqiiddinne, “Intte nagaraappe simmidi xammaqettite; Xoossai intte nagaraa atto gaana” yaagidi qaalaa yootiiddi bazzon kiyi wodhdhiis.  <span class="verse" id="V5">5&#160;</span>Yihudaa biittan de7iya asai ubbainne Yerusalaame katamaa asai ubbai Yohaannisakko yees. Yiidi ba nagaraa paaxin, Yohaannisi he asaa Yorddaanoosa SHaafan xammaqees. </div><div class='p'> <span class="verse" id="V6">6&#160;</span>Yohaannisi gaameelaa ikisiyan daddido afalaa maayidi, ba xeessan dafuwaa gixxees; qassi booliyaanne degeeraa eessaa mees.  <span class="verse" id="V7">7&#160;</span>Yohaannisi qaalaa yootiiddi, “Taappe guyyeera daro minniyaagee yees; harai atto, hokkada a caammaa dafuwaa birshshanaukka taayyo bessenna.  <span class="verse" id="V8">8&#160;</span>Taani inttena haattan xammaqais; shin i inttena Geeshsha Ayyaanan xammaqana” yaagees. </div><div class='s'>Yesuusi Xammaqettidoogaanne Paacettidoogaa </div><div class='r'>(Maatiyoosa 3:13-17; 4:1-11; Luqaasa 3:21-22; 4:1-13) </div><div class='p'> <span class="verse" id="V9">9&#160;</span>Yesuusi he wode Galiila biittan de7iya Naazireete katamaappe yin, Yohaannisi Yorddaanoosa SHaafan a xammaqiis.  <span class="verse" id="V10">10&#160;</span>Yesuusi haattaappe kiyosaara saloi dooyettishiininne Geeshsha Ayyaanai ba bolli haraphphedan wodhdhishin be7iis.  <span class="verse" id="V11">11&#160;</span>Qassi saluwaappe, “Taani siiqiyo ta Na7ai nena; tana nebai ufaissees” yaagiya qaalai yiis. </div><div class='p'> <span class="verse" id="V12">12&#160;</span>Sohuwaarakka Geeshsha Ayyaanai bazzo a yeddiis.  <span class="verse" id="V13">13&#160;</span>Yesuusi bazzon bana Seexaanai paaccishin, oitamu gallassa gattiis; do7aarakka de7iis; kiitanchchatikka yiidi, ayyo oottidosona. </div><div class='s'>Yesuusi Moliyaa Oiqqiya Oiddu Asata Xeesiis </div><div class='r'>(Maatiyoosa 4:12-22; Luqaasa 4:14-15; 5:1-11) </div><div class='p'> <span class="verse" id="V14">14&#160;</span>Yohaannisi qashettiichchidoogaappe guyyiyan, Yesuusi Xoossaa kawotettaa wonggeliyaa mishiraachchuwaa yootiiddi, Galiila biitti biis;  <span class="verse" id="V15">15&#160;</span>biidi, “Wodee gakkiis; Xoossaa kawotettaikka matattiis. Intte nagaraappe simmidi, wonggeliyaa mishiraachchuwaa ammanite” yaagiis. </div><div class='p'> <span class="verse" id="V16">16&#160;</span>Yesuusi Galiila Abbaa lanqqiyaara aadhdhiiddi, moliyaa oiqqiyaageeta, Simoonanne a ishaa Inddiraasa, bantta gitiyaa abban yeggiyaageeta be7iis.  <span class="verse" id="V17">17&#160;</span>Be7idi eta, “Tana kaallite; taani inttena asa oiqqiyoogaa tamaarissana” yaagiis.  <span class="verse" id="V18">18&#160;</span>Yaagin eti sohuwaarakka bantta gitiyaa yeggi bayidi, Yesuusa kaallidosona. </div><div class='p'> <span class="verse" id="V19">19&#160;</span>Yesuusi guuttaa sinttaukko biidi, Zabddiyoosa naata naa77u ishantta, Yaaqoobanne Yohaannisa wolwolo giddon bantta gitiyaa giigissiyaageeta be7iis.  <span class="verse" id="V20">20&#160;</span>I be7osaarakka eta xeesin, bantta aawaa, Zabddiyoosa, a oosanchchatuura wolwolo giddon yeggi bayidi, Yesuusa kaallidi biidosona. </div><div class='s'>Tuna Ayyaanai Oiqqido Bitanee Paxiis </div><div class='r'>(Luqaasa 4:31-37) </div><div class='p'> <span class="verse" id="V21">21&#160;</span>Eti Qifirinaahooma giyo katamaa gelidosona; Yesuusi Sambbata gallassi sohuwaara Aihuda woosa keettaa gelidi, tamaarissuwaa doommi aggiis.  <span class="verse" id="V22">22&#160;</span>Baayyo alaafetettai de7iyo asadan, asaa i tamaarissiyoogaappe attin, higgiyaa tamaarissiyaageetudan tamaarissenna gishshau, asai a timirttiyan garamettiis. </div><div class='p'> <span class="verse" id="V23">23&#160;</span>He wode iita ayyaanai de7iyo issi bitanee Aihuda woosa keettaa gelosaarakka ba qaalaa xoqqu oottidi,  <span class="verse" id="V24">24&#160;</span>“Naazireeta Yesuusaa, neeni nuuppe ai koyai? Nuna xaissanau yaadii? Neeni oonakko erais; neeni Xoossaa geeshshaa gidikkii!” yaagiis. </div><div class='p'> <span class="verse" id="V25">25&#160;</span>Yesuusi he iita ayyaanaa, “Haizza; bitaniyaappe kiya” yaagidi azaziis. </div><div class='p'> <span class="verse" id="V26">26&#160;</span>Iita ayyaanai bitaniyaa daferettinnee, wolqqappe waasissidi, appe kiyi aggiis.  <span class="verse" id="V27">27&#160;</span>Asai ubbai garamettidi, “Hagee aibee? Ha bitanee ba alaafetettan harai atto, iita ayyaanatakka azazees; etikka qassi ayyo azazettoosona; hagee aiba ooratta timirttee?” yaagidi, ba giddon issoi issuwaa oichchiis. </div><div class='p'> <span class="verse" id="V28">28&#160;</span>Yesuusabai sohuwaara Galiila biittan de7iya heera ubbaa gakki aggiis. </div><div class='s'>Yesuusi Daro Hargganchchata Pattiis </div><div class='r'>(Maatiyoosa 8:14-17; Luqaasa 4:38-41) </div><div class='p'> <span class="verse" id="V29">29&#160;</span>Yesuusi Aihuda woosa keettaappe kiyosaara, Yaaqoobaaranne Yohaannisaara Simoona soonne Inddiraasa soo bi aggiis.  <span class="verse" id="V30">30&#160;</span>Simoona bollotiyaa qoxonne misho harggada zin77idaaribaa i yaa gakkosaarakka ayyo odi aggidosona.  <span class="verse" id="V31">31&#160;</span>I ikko shiiqidi, i kushiyaa oiqqidi, o dentti essiis; qoxoinne mishoi o aggin, a etayyo oottaasu. </div><div class='p'> <span class="verse" id="V32">32&#160;</span>Harggida asa ubbaanne xalaheti oiqqido asa ubbaa omarssi awai wullidoogaappe guyyiyan, akko ehiidosona.  <span class="verse" id="V33">33&#160;</span>Kataman de7iya asai ubbai he kare shiiqiis.  <span class="verse" id="V34">34&#160;</span>Yesuusi dumma dumma harggiyan oiqettida daro asaa pattidi, daro xalahetakka kessiis. Kiristtoosa i gidiyoogaa xalaheti erido gishshau, eta haasayissennan diggiis. </div><div class='s'>Yesuusi Galiilan Tamaarissiis </div><div class='r'>(Luqaasa 4:42-44) </div><div class='p'> <span class="verse" id="V35">35&#160;</span>Yesuusi maallado wonttimaattan denddidi, sooppe kiyidi, asi bainnasaa biis; biidi yan Xoossaa woossiis.  <span class="verse" id="V36">36&#160;</span>Simooninne aara de7iyaageeti a koyiiddi biidosona.  <span class="verse" id="V37">37&#160;</span>Eti a demmidi, “Asai ubbai nena koyees” yaagiis. </div><div class='p'> <span class="verse" id="V38">38&#160;</span>Yaagin Yesuusi qassi eta, “Hegaa heeran de7iya hara katamata hinddite; taani hegankka qaalaa yootanau bessees; aissi giikko, taani yiidoogee hegaassa” yaagiis.  <span class="verse" id="V39">39&#160;</span>Yaagidi Aihuda woosa keettatun qaalaa yootiiddinne xalaheta kessiiddi, Galiila biitta ubbaa yuuyiis. </div><div class='s'>Yesuusi Inchchirichchai Oiqqido Bitaniyaa Pattiis </div><div class='r'>(Maatiyoosa 8:1-4; Luqaasa 5:12-17) </div><div class='p'> <span class="verse" id="V40">40&#160;</span>Inchchirichchai oiqqido issi bitanee Yesuusakko yiidi, a sinttan gulbbatidi, “Neeni koyikko, tana pattanau danddayaasa” yaagidi woossiis. </div><div class='p'> <span class="verse" id="V41">41&#160;</span>Yesuusi ayyo qarettiis; ba kushiyaa yeddidi, a bochchidi, “Taani koyais; paxa!” yaagiis.  <span class="verse" id="V42">42&#160;</span>Sohuwaarakka inchchirichchai bitaniyaa yeddi aggin, bitanee paxi aggiis.  <span class="verse" id="V43">43&#160;</span>Yesuusi wolqqappe godatidi, sohuwaara a kessi yeddiis.  <span class="verse" id="V44">44&#160;</span>Yesuusi a, “Nena era! Hagaa ooyyoonne yootoppa; shin baada ne bollaa qeesiyaa bessa; qassi neeni ha77i geeshsha gididoogaa asaa erissanau, Muusee azazido yarshshuwaa yarshsha” yaagiis. </div><div class='p'> <span class="verse" id="V45">45&#160;</span>SHin bitanee biidi, yohuwaa ubbasan asa ubbau oduwaanne laalettaa doommiis; hegaa gishshau, Yesuusi qoncciyaa kiyidi, katama gelanau danddayibeenna; shin asi bainnasan gaxan de7iis; qassi asai ubbasaappe akko yees. </div><ul class='tnav'>
<li><a href='index.htm'>Marqqoosa</a></li>
<li><a href='MAT28.htm'>&lt;</a></li>
<li><a href='MRK.htm'>1</a></li>
<li><a href='MRK02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
