<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Marqqoosa 9</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Marqqoosa</a></li>
<li><a href='MRK08.htm'>&lt;</a></li>
<li><a href='MRK.htm'>9</a></li>
<li><a href='MRK10.htm'>&gt;</a></li>
</ul>
<div class="main">
 
<div class='chapterlabel' id="V0"> 9</div><div class='s'>Yesuusa Merai Laamettiis </div><div class='r'>(Maatiyoosa 17:1-13; Luqaasa 9:28-36) </div><div class='p'> <span class="verse" id="V1">1&#160;</span>Yesuusi eta, “Taani intteyyo tumaa gais; amarida asati Xoossaa kawotettai wolqqaara yiyaagaa be7ennan haiqqennaageeti hagan de7oosona” yaagiis. </div><div class='p'> <span class="verse" id="V2">2&#160;</span>Yesuusi usuppun gallassappe guyyiyan, banaara PHeexiroosa, Yaaqoobanne Yohaannisa ekkidi, eta xalaalaa gita deriyaa bolli kessiis; kessidi eta sinttan laamettiis;  <span class="verse" id="V3">3&#160;</span>a maayoikka phooliis; sa7an maayo meecciya ooninne geeshshanau danddayennaagaa keenaa daro booxxiis.  <span class="verse" id="V4">4&#160;</span>He heezzu erissiyo ashkkarati, Eelaasinne Muusee Yesuusaara haasayiyaageeta be7idosona. </div><div class='p'> <span class="verse" id="V5">5-6&#160;</span>PHeexiroosi Yesuusa, “Tamaarissiyaagoo, nuuni hagan de7iyoogee nuussi lo77o; nuuni heezzu zamppata issuwaa neessi, issuwaa Muusessi, qassi issuwaa Eelaasassi zamppayana” yaagiis. I woigiyaakkonne eribeenna; aissi giikko, ikko hinkkootikka daro yayyidosona. </div><div class='p'> <span class="verse" id="V7">7&#160;</span>Hegaappe guyyiyan, shaarai yiidi eta kammin shaaraappe, “Hagee taani siiqiyo ta Na7aa; i giyoogaa siyite” giya qaalai yiis.  <span class="verse" id="V8">8&#160;</span>Sohuwaara eti yuushshi aatti xeelliyo wode, Yesuusappe attin, haraa oonanne bantta matan be7ibookkona. </div><div class='p'> <span class="verse" id="V9">9&#160;</span>Eti deriyaappe wodhdhishin, Yesuusi eta, “Taani, Asa Na7ai, haiquwaappe denddana gakkanaassi, intte be7idobaa ooyyoonne odoppite” yaagidi azaziis. </div><div class='p'> <span class="verse" id="V10">10&#160;</span>I azazidoogaa eti, “Eeno” giidi, “Ha haiquwaappe denddiyoogaa giyoogee woigiyoogee” yaagidi, bantta giddon haasayettidosona. </div><div class='p'> <span class="verse" id="V11">11&#160;</span>Eti Yesuusa, “Higgiyaa tamaarissiyaageeti aissi, ‘Eelaasi kasetidi yaanau bessees’ giyoonaa?” yaagidi oichchidosona. </div><div class='p'> <span class="verse" id="V12">12&#160;</span>I zaaridi yaagiis; “Eelaasi kaseti yiidi, ubbabaa giigissees; yaatin, aissi Xoossaa maxaafai, ‘Asa Na7ai daro waayettananne ixettana’ yaagii?  <span class="verse" id="V13">13&#160;</span>SHin taani intteyyo odais; Eelaasi yiis; qassi abai Xoossaa maxaafan xaafettidoogaadankka, asai a ba koyidobaa oottiis” yaagiis. </div><div class='s'>Yesuusi Tuna Ayyaanai Oiqqido Na7aa Pattiis </div><div class='r'>(Maatiyoosa 17:14-21, Luqaasa 9:37-43) </div><div class='p'> <span class="verse" id="V14">14&#160;</span>Yesuusi, PHeexiroosi, Yaaqoobinne Yohaannisi hinkko erissiyo ashkkaratukko simmidi yiyo wode, daro asai eta yuuyi aadhdhi eqqidaagaanne higgiyaa tamaarissiya amarida asati etaara palamettiyaageeta be7idosona.  <span class="verse" id="V15">15&#160;</span>He daro asai Yesuusa be7ido wode dagammidi, sohuwaara akko woxxi yiidi, a sarotiis.  <span class="verse" id="V16">16&#160;</span>Yesuusi ba erissiyo ashkkarata, “Etaara ai palametteetii?” yaagidi oichchiis. </div><div class='p'> <span class="verse" id="V17">17&#160;</span>He daro asaa giddoppe issi bitanee zaaridi, “Tamaarissiyaagoo, ta na7aa bolli haasayaa diggiya iita ayyaanai de7iyo gishshau, a neekko ekkada yaas.  <span class="verse" id="V18">18&#160;</span>Ha iita ayyaanai a oiqqiyo wode ubban, a ooggees; a doonaarakka hoommoi goppattees; qassi achchaa garccissees; bollaakka zoxissees. Appe ha iita ayyaanaa kessana mala, ne erissiyo ashkkaratuyyo odaas, shin kessanau danddayibookkona” yaagiis. </div><div class='p'> <span class="verse" id="V19">19&#160;</span>Yesuusi zaaridi eta, “Ammanenna ha wodiyaa asau! Taani inttenaara aude gakkanaassi de7anee? Qassi inttebaa aude gakkanaassi danddayanee? Na7aa taakko haa ekki yiite” yaagiis.  <span class="verse" id="V20">20&#160;</span>Yaagin eti na7aa akko ehiidosona; he iita ayyaanai Yesuusa be7idosaarakka na7aa kokkorssi bayiis; na7ai sa7an kunddidi, doonaara hoommoi goppu giishin gonddorettiis.  <span class="verse" id="V21">21&#160;</span>Yesuusi he na7aa aawaa, “Hagee ne na7aa oiqqoosappe woqqa wode gidanee?” yaagidi oichchiis. </div><div class='p'>Oichchin, na7aa aawai, “I guuttan de7iyo wodeesappe doommiis.  <span class="verse" id="V22">22&#160;</span>A woranau daro wode tamaaninne haattan oliis; shin neeni danddayikko, nuuyyo qarettada nuna maaddarkkii” yaagiis. </div><div class='p'> <span class="verse" id="V23">23&#160;</span>Yaagin Yesuusi a, “ ‘Neeni danddayikko’ gai? Ammaniya asayyo ubbabai danddayettees” yaagiis. </div><div class='p'> <span class="verse" id="V24">24&#160;</span>Sohuwaara na7aa aawai ba qaalaa xoqqu oottidi, “Taani ammanais; shin gujja ammananaadan, tana maaddarkkii” yaagiis. </div><div class='p'> <span class="verse" id="V25">25&#160;</span>Yesuusi asai dari dari biyoogaa be7idi, iita ayyaanaa, “Ha tullenne duude ayyaanau, ha na7aappe kiya gaada nena ta azazais; qassi naa77anttuwaa aani geloppa” yaagiis. </div><div class='p'> <span class="verse" id="V26">26&#160;</span>He iita ayyaanai waassidi, na7aa keehi kokkorssidi, appe kiyiis. Na7ai haiqqidabaa milatin, daro asai, “Na7ai haiqqiis” yaagiis.  <span class="verse" id="V27">27&#160;</span>SHin Yesuusi na7aa kushiyaa oiqqidi denttin, na7ai denddi eqqiis. </div><div class='p'> <span class="verse" id="V28">28&#160;</span>Yesuusi soo gelidoogaappe guyyiyan, erissiyo ashkkarati Yesuusa dumma, “Nuuni he iita ayyaanaa kessanau aissi danddayibookkonii?” yaagidi oichchidosona. </div><div class='p'> <span class="verse" id="V29">29&#160;</span>Yesuusi zaaridi, “Hegaa malai woosappenne xoomappe attin, haraban kiyanau danddayenna” yaagiis. </div><div class='s'>Yesuusi Bana Gakkana Metuwaabaanne Haiquwaabaa Naa77anttuwaa Odiis </div><div class='r'>(Maatiyoosa 17:22-23; Luqaasa 9:43-45) </div><div class='p'> <span class="verse" id="V30">30&#160;</span>Eti hegaappe denddidi, Galiilaara aadhdhidi biidosona; Yesuusi ba de7iyoosaa ooninne erana mala koyibeenna.  <span class="verse" id="V31">31&#160;</span>Aissi giikko, i ba erissiyo ashkkarata, “Tana, Asa Na7aa, asi asau aattidi immananne worana; taani qassi heezzu gallassappe guyyiyan, naa77anttuwaa haiquwaappe denddana” yaagidi tamaarissees. </div><div class='p'> <span class="verse" id="V32">32&#160;</span>SHin etau i giyoogee gelibeenna; qassi a oichchanaukka yayyidosona. </div><div class='s'>Ubbaappe Aadhdhiyaagee Oonee? </div><div class='r'>(Maatiyoosa 18:1-5; Luqaasa 9:46-48) </div><div class='p'> <span class="verse" id="V33">33&#160;</span>Eti Qifirinaahooma giyo katamaa biidosona; biidi soo gelidoogaappe guyyiyan, Yesuusi eta, “Ogiyan ai haasayeetii?” yaagidi oichchiis.  <span class="verse" id="V34">34&#160;</span>SHin eti biidi ogiyan, “Nu giddon nu ubbaappe aadhdhiyaagee oonee?” yaagidi palamettido gishshau, co77u giidosona.  <span class="verse" id="V35">35&#160;</span>Yesuusi uttidi, tammanne naa77u erissiyo ashkkarata xeesidi eta, “Ooninne sinttau aadhdhana koyikko, ubbaappe guyye aadhdhidi, he ubbau ashkkara gidanau bessees” yaagiis. </div><div class='p'> <span class="verse" id="V36">36&#160;</span>Issi guutta na7aa oiqqidi, eta giddon essiis; he guutta na7aa qoommidi eta,  <span class="verse" id="V37">37&#160;</span>“Hageetu mala guutta naatuppe issuwaa ta sunttan mokkiya ooninne tana mokkees; qassi tana mokkiya ooninne tana kiittidaagaa mokkiyoogaappe attin, ta xalaalaa mokkenna” yaagiis. </div><div class='s'>Yesuusi, “Nubaa Ixxenna Urai Nu Bagga” Yaagiis </div><div class='r'>(Luqaasa 9:49-50) </div><div class='p'> <span class="verse" id="V38">38&#160;</span>Yohaannisi a, “Tamaarissiyaagoo, issi asi ne sunttan xalaheta kessiyaagaa nuuni be7idi, nu bagga gidenna gishshau, a diggida” yaagiis. </div><div class='p'> <span class="verse" id="V39">39&#160;</span>SHin Yesuusi yaagiis; “Ooninne ta sunttan Xoossai oottiyo malaataa oottidi, sohuwaara ta bolli iitabaa haasayanau danddayiyaabi bainna gishshau diggoppite;  <span class="verse" id="V40">40&#160;</span>aissi giikko, nubaa ixxenna urai nu bagga.  <span class="verse" id="V41">41&#160;</span>Taani intteyyo tumaa odais; intte taageeta Kiristtoosaageeta gidiyo gishshau, ooninne intteyyo ta sunttan bule haatta uyanau immikkokka, ba woituwaa ekkana. </div><div class='s'>Nagaraa Gaasuwaa </div><div class='r'>(Maatiyoosa 18:6-9; Luqaasa 17:1-2) </div><div class='p'> <span class="verse" id="V42">42&#160;</span>“Tana ammaniya ha guuttatuppe issuwaa balettiya oonanne, gaacciyo wogga woxaa a qooriyan qachchidi, abban a oliyoogee au keha.  <span class="verse" id="V43">43-44&#160;</span>Ne kushee nena balettikko, qanxxa ola; neeni naa77u kushiyaara guxunee mule haiqqennasaanne qassi mulekka to77enna Gaannabiyaa taman geliyoogaappe, duuxa kushiyaara de7uwaa geliyoogee neeyyo keha.  <span class="verse" id="V44">45-46&#160;</span>Ne tohoi nena balettikko, qanxxa ola; neeni naa77u tohuwaara guxunee mule haiqqennasan, qassi mulekka to77enna Gaannabiyaa taman yegettiyoogaappe, wobbe gidada de7uwaa geliyoogee neeyyo keha.  <span class="verse" id="V45">47-48&#160;</span>Ne aifee nena balettikko, wooca ola; neeni naa77u aifiyaara guxunee mule haiqqennasan qassi mulekka to77enna Gaannabiyaa taman yegettiyoogaappe, issi aifiyaara Xoossaa kawotettaa geliyoogee neeyyo keha. </div><div class='p'> <span class="verse" id="V49">49&#160;</span>“Aissi giikko, quman maxiniyaa yeggiyoogaadan, tamai asa ubbaa bolli yegettana.  <span class="verse" id="V50">50&#160;</span>Maxinee lo77o; shin i mal77ana xayikko, zaaridi a waati mal77ettuuteetii? Inttenan maxinee de7o; yaatidi issoi issuwaara sarotettan de7ite” yaagiis. </div><ul class='tnav'>
<li><a href='index.htm'>Marqqoosa</a></li>
<li><a href='MRK08.htm'>&lt;</a></li>
<li><a href='MRK.htm'>9</a></li>
<li><a href='MRK10.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
