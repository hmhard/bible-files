<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Marqqoosa 11</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Marqqoosa</a></li>
<li><a href='MRK10.htm'>&lt;</a></li>
<li><a href='MRK.htm'>11</a></li>
<li><a href='MRK12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>Yesuusi Gita Bonchchuwan Yerusalaame Geliis </div><div class='r'>(Maatiyoosa 21:1-11; Luqaasa 19:28-40; Yohaannisa 12:12-19) </div><div class='p'> <span class="verse" id="V1">1&#160;</span>Eti Yerusalaame matiiddi, Dabira Zaite Deriyaa lanqqiyan de7iya Beetafaaganne Biitaaniyaa giyo katamata gakkidosona; Yesuusi ba erissiyo ashkkaratuppe naa77aa sinttau kiittidi,  <span class="verse" id="V2">2&#160;</span>“Intteppe sinttan de7iya qeeri katamaa biite; biidi yaa gelosaara ooninne mulekka toggibeenna qashuwan de7iya hare maraa intte demmana; a birshshidi, haa ekkidi yiite.  <span class="verse" id="V3">3&#160;</span>Ooninne inttena, ‘Hegaa aissi ootteetii?’ yaagidi oichchikko, ‘Godai hagaa koyees; sohuwaara zaaridi, haa yeddi bayana’ yaagite” yaagiis. </div><div class='p'> <span class="verse" id="V4">4&#160;</span>Eti biidi, hare maraa penggiyaa matan ogiyan qachchi wottidoogaa demmidi birshshidosona.  <span class="verse" id="V5">5&#160;</span>Hegan eqqida issi issi asati eta, “Hare maraa waatanau birshsheetii?” yaagidosona.  <span class="verse" id="V6">6&#160;</span>Erissiyo ashkkarati Yesuusi banttana azazidoogaa yootin, asati yeddi bayidosona.  <span class="verse" id="V7">7&#160;</span>Eti hare maraa Yesuusakko ehiidi, bantta maayuwaa a zokkuwan hiixxidosona; hiixxin Yesuusi he hare maraa toggiis.  <span class="verse" id="V8">8&#160;</span>Daro asai ba maayuwaa ogiyan hiixxiis; qassi harati mittaa tashiyaa kari karidi, ogiyan hiixxidosona.  <span class="verse" id="V9">9&#160;</span>Yesuusappe sinttaara hemettiya asainne a geeduwaa kaalliya asai ba qaalaa xoqqu oottidi, </div><div class='q'>“Xoossai galatetto! </div><div class='q2'>Godaa sunttan yiyaagee anjjettidaagaa. </div><div class='q'> <span class="verse" id="V10">10&#160;</span>Godaa sunttan yiya nu aawaa </div><div class='q2'>Daawita kawotettai anjjettidaagaa. </div><div class='q'>Salo ubbaappe bolla saluwan </div><div class='q2'>de7iya Xoossai galatetto” </div><div class='m'>yaagidosona. </div><div class='p'> <span class="verse" id="V11">11&#160;</span>Yesuusi Yerusalaame biidi, Beeta Maqidasiyaa geliis; qassi ubbabaa yuuyi yuuyi xeellidoogaappe guyyiyan, sa7ai qammiyo gishshau, tammanne naa77u erissiyo ashkkaratuura Biitaaniyaa giyo katamaa biis. </div><div class='s'>Yesuusi Qanggido Balase Mittiyo </div><div class='r'>(Maatiyoosa 21:18-19) </div><div class='p'> <span class="verse" id="V12">12&#160;</span>Wonttetta gallassi eti Biitaaniyaappe kiyidi biishin, Yesuusi namisettiis.  <span class="verse" id="V13">13&#160;</span>Haahuwan issi balase giyo mittiyo tashiyaa maaya uttidaaro be7idi, geelladan i bolli aifee beettikkonne giidi, be7anau ikko biis; shin ikko i biyo wode, tashe xalaalaappe attin, ainne aife demmibeenna; aissi giikko, balasee aifiyo wodee gakkibeenna.  <span class="verse" id="V14">14&#160;</span>Yesuusi he balasiyo, “Neeppe naa77antto merinau asi aife mooppo” yaagiis. Erissiyo ashkkarati i giyoogaa siyidosona. </div><div class='s'>Yesuusi Beeta Maqidasiyan Zal77iyaageeta Kessiis </div><div class='r'>(Maatiyoosa 21:12-17; Luqaasa 19:45-48; Yohaannisa 2:13-22) </div><div class='p'> <span class="verse" id="V15">15&#160;</span>Eti Yerusalaame biidosona; Yesuusi Beeta Maqidasiyaa gelidi, hegan baizziyaageetanne shammiyaageeta kare yedetaa doommiis; qassi miishshaa laammiyaageetu xaraphpheezaanne haraphphiyaa baizziyaageetu oidiyaa aatti yeggidi,  <span class="verse" id="V16">16&#160;</span>ooninne aibakko tookkidi, Beeta Maqidasiyaa giddoora aadhdhanaagaa diggiis.  <span class="verse" id="V17">17&#160;</span>Yesuusi asaa hagaadan yaagidi tamaarissiis; “Xoossaa maxaafan, ‘Ta keettai Aihuda gidenna asai ubbai Xoossaa woossiyo keetta geetettana’ yaagettidi xaafetti uttiis; shin intte a panggati qosettiyo gonggolo kessideta” yaagiis. </div><div class='p'> <span class="verse" id="V18">18&#160;</span>Qeese halaqatinne higgiyaa tamaarissiyaageeti hegaa siyidi, a xaissana ogiyaa koshshaa doommidosona; shin keehi daro asai i tamaarissiyoogan garamettiyo gishshau, ayyo yayyidosona. </div><div class='p'> <span class="verse" id="V19">19&#160;</span>Sa7ai omarido wode, Yesuusinne erissiyo ashkkarati katamaappe gaxaa kiyidosona. </div><div class='s'>Balase Giyo Mittiya Melaasu </div><div class='r'>(Maatiyoosa 21:20-22) </div><div class='p'> <span class="verse" id="V20">20&#160;</span>Eti wonttetta gallassi maallado ogiyaara aadhdhiiddi, he balasiyaa xaphuwaara melaichchidaaro be7idosona.  <span class="verse" id="V21">21&#160;</span>PHeexiroosi hassayidi, “Tamaarissiyaagoo, be7a; neeni qanggido balasiyaa melaichchaasu” yaagiis. </div><div class='p'> <span class="verse" id="V22">22&#160;</span>Yesuusi zaaridi, eta hagaadan yaagiis; “Xoossaa ammanite.  <span class="verse" id="V23">23&#160;</span>Taani intteyyo tumaa gais; ooninne ba wozanan sirennan ba giidobai hananaagaa ammanidi, ha deriyaa, ‘Denddada abban kundda’ giikko hanana.  <span class="verse" id="V24">24&#160;</span>Hegaa gishshau, taani intteyyo odais; Xoossaa intte woossiyoobaanne oichchiyoobaa ubbaanne ekkirggidobaadan ammanite; intte ekkana.  <span class="verse" id="V25">25&#160;</span>Xoossaa woossanau intte eqqiyo wode, saluwan de7iya intte Aawai intte nagaraa atto gaana mala, ooninne inttena naaqqidobai de7ikko, au atto giite.  <span class="verse" id="V26">26&#160;</span>SHin asa nagara intte atto gaana xayikko, saluwan de7iya intte Aawaikka intte nagaraa intteyyo atto geenna” yaagiis. </div><div class='s'>Yesuusi Aiba Maatan Oottii Giya Oishaa </div><div class='r'>(Maatiyoosa 21:23-27; Luqaasa 20:1-8) </div><div class='p'> <span class="verse" id="V27">27&#160;</span>Eti qassikka Yerusalaame biidosona; Yesuusi Beeta Maqidasiyan hemetettishin, qeese halaqati, higgiyaa tamaarissiyaageetinne cimati akko yiidosona.  <span class="verse" id="V28">28&#160;</span>Yiidi a, “Neeni hagaa oottanau neeyyo ai alaafetetti de7ii? Woi neeyyo ha alaafetettaa immidai oonee?” yaagidosona. </div><div class='p'> <span class="verse" id="V29">29&#160;</span>Yesuusi zaaridi eta, “Taanikka inttena issibaa oichchana; tau odite; taani qassi hagaa ai alaafetettan oottiyaakko, intteyyo odana.  <span class="verse" id="V30">30&#160;</span>Yohaannisi xammaqiyo alaafetettaa ekkidoi Xoossaappeeyye woi asappee? Tau odite” yaagiis. </div><div class='p'> <span class="verse" id="V31">31&#160;</span>Eti bantta giddon palamaa doommidi, “Nuuni, ‘Xoossaappe yiis’ yaagikko, i nuna, ‘Yaatin, Yohaannisi yootidoogaa aissi ammanibeekketii?’ yaagana.  <span class="verse" id="V32">32&#160;</span>SHin, ‘Asappe yiis gaanee?’ yaagidosona; qassi asai ubbai Yohaannisi hananabaa yootiyaagaa gididoogaa eriyo gishshau, asau yayyidosona.  <span class="verse" id="V33">33&#160;</span>Hegaa gishshau, eti Yesuusayyo, “Nuuni erokko” yaagidi zaaridosona; </div><div class='p'>Yesuusi, “Taanikka hagaa ai alaafetettan oottiyaakko, intteyyo odikke” yaagiis. </div><ul class='tnav'>
<li><a href='index.htm'>Marqqoosa</a></li>
<li><a href='MRK10.htm'>&lt;</a></li>
<li><a href='MRK.htm'>11</a></li>
<li><a href='MRK12.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
