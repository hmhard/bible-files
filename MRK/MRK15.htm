<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Marqqoosa 15</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Marqqoosa</a></li>
<li><a href='MRK14.htm'>&lt;</a></li>
<li><a href='MRK.htm'>15</a></li>
<li><a href='MRK16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='s'>Yesuusa PHilaaxoosakko Efiidosona </div><div class='r'>(Maatiyoosa 27:1-2,11-14; Luqaasa 23:1-5; Yohaannisa 18:28-38) </div><div class='p'> <span class="verse" id="V1">1&#160;</span>Maallado guuran sohuwaara qeese halaqati cimatuuranne higgiyaa tamaarissiyaageetuura yaa7aa asa ubbaara maqettidi, Yesuusa qachchidi efiidi, PHilaaxoosayyo aattidi immidosona. </div><div class='p'> <span class="verse" id="V2">2&#160;</span>PHilaaxoosi a, “Neeni Aihudatu kawoo?” yaagidi oichchiis. </div><div class='p'>Yesuusi zaaridi a, “Neenikka gaasa” yaagiis. </div><div class='p'> <span class="verse" id="V3">3&#160;</span>Qeese halaqati Yesuusa daroban mootidosona.  <span class="verse" id="V4">4&#160;</span>SHin PHilaaxoosi naa77anttuwaa Yesuusa, “Neeyyo zaariyoobi baawee? Eti ne bolli woqqa mootuwaa ehiyaakko be7ikkii?” yaagidi oichchiis. </div><div class='p'> <span class="verse" id="V5">5&#160;</span>SHin Yesuusi harabaa zaarennan ixxin, PHilaaxoosi garamettiis. </div><div class='s'>Yesuusa Haiquwan Pirddidosona </div><div class='r'>(Maatiyoosa 27:15-26; Luqaasa 23:13-25; Yohaannisa 18:39-40; 19:1-16) </div><div class='p'> <span class="verse" id="V6">6&#160;</span>PHilaaxoosayyo Paasikaa Baalaa bonchchiyo gallassan asai koyiyo issi uraa qashuwaappe birshshiyo meezee de7ees.  <span class="verse" id="V7">7&#160;</span>He wode issi Barbbaana giyo bitanee ooshshaa kessidi shemppo worida asatuura issippe qasho keettan de7ees.  <span class="verse" id="V8">8&#160;</span>SHiiqida daro asai PHilaaxoosi kaseegaadankka oottana mala, ba qaalaa xoqqu oottidi, woosaa doommiis.  <span class="verse" id="V9">9&#160;</span>PHilaaxoosi asaa zaaridi, “Taani intteyyo Aihudatu kawuwaa birshshiyoogaa koyeetii?” yaagidi oichchiis.  <span class="verse" id="V10">10&#160;</span>Aissi giikko, qeese halaqati Yesuusa qanaatidi aatti immidoogaa PHilaaxoosi eriis. </div><div class='p'> <span class="verse" id="V11">11&#160;</span>SHin qeese halaqati Yesuusa gishshaa Barbbaana birshshanaadan, he shiiqida asai PHilaaxoosa woossana mala, asaa maqqidosona.  <span class="verse" id="V12">12&#160;</span>PHilaaxoosi zaaridi naa77anttuwaa, “Yaatin, ha Aihuda kawo intte giyoogaa waatoo?” yaagiis. </div><div class='p'> <span class="verse" id="V13">13&#160;</span>Yaagin asai PHilaaxoosayyo naa77anttuwaa ba qaalaa xoqqu oottidi, “Masqqaliyaa bolli misimaariyan xishada a kaqqa” yaagiis. </div><div class='p'> <span class="verse" id="V14">14&#160;</span>PHilaaxoosi asaa, “Aissi? I ai iitabaa oottidee?” yaagiis. </div><div class='p'>SHin asai kaseegaappekka ba qaalaa xoqqu oottidi, “Masqqaliyaa bolli misimaariyan xishada a kaqqa” yaagiis. </div><div class='p'> <span class="verse" id="V15">15&#160;</span>PHilaaxoosi asaa ufaissanau koyidi, Barbbaana asaayyo birshshiis; yaatidi lissuwan Yesuusa garafidi, masqqaliyaa bolli misimaariyan xishidi kaqqanau etau aattidi immiis. </div><div class='s'>Wotaaddarati Yesuusa Qilliiccidosona </div><div class='r'>(Maatiyoosa 27:27-31; Yohaannisa 19:2-3) </div><div class='p'> <span class="verse" id="V16">16&#160;</span>Hegaappe guyyiyan, wotaaddarati Yesuusa deriyaa haariyaagaa ooso keettaa ekki efiidi, hara wotaaddarata ubbaa issippe xeesidosona.  <span class="verse" id="V17">17&#160;</span>Qassi zo7o afalaa a maizzidosona; agunttaa akiliiliyaa giigissidi, a huuphiyan wottidosona.  <span class="verse" id="V18">18&#160;</span>Hegaappe guyyiyan a, “Aihudatu kawuwau saro de7ai” yaagiiddi, ayyo zigettaa doommidosona.  <span class="verse" id="V19">19&#160;</span>A huuphiyaa shombboqo gatiman shocidosona; qassi a bolli cuchchidosona; gulbbatidi ayyo goinnidosona.  <span class="verse" id="V20">20&#160;</span>A bolli qilliiccidoogaappe guyyiyan, zo7o afalaa appe qaari ekkidi, a afalaa a maizzidosona; maizzidi masqqaliyaa bolli misimaariyan xishidi, a kaqqanau ekki efiidosona. </div><div class='s'>Yesuusa Kaqqidosona </div><div class='r'>(Maatiyoosa 27:32-44; Luqaasa 23:26-43; Yohaannisa 19:17-27) </div><div class='p'> <span class="verse" id="V21">21&#160;</span>Eti biidi, Iskkinddiranne Rufoosa yelida aawaa, issi Simoona giyo Qareena biitta asi, gaxaappe katamaa yiyaagaara gaittidi, Yesuusa masqqaliyaa wolqqan toossidosona.  <span class="verse" id="V22">22&#160;</span>Yaatidi Golggottaa giyoosaa Yesuusa efiidosona. “Golggottaa” giyoogee “Guuggiyaa Sohuwaa” giyoogaa.  <span class="verse" id="V23">23&#160;</span>Karbbiyaa giyo xalee wolahettido woine eessaa Yesuusayyo uyanau immidosona; shin i uyennan ixxiis.  <span class="verse" id="V24">24&#160;</span>Eti masqqaliyaa bolli misimaariyan xishidi, a kaqqidosona; qassi oona gakkanaakko eranau a afalaa shaakkidi, saamaa yeggidosona. </div><div class='p'> <span class="verse" id="V25">25&#160;</span>Eti masqqaliyaa bolli misimaariyan xishidi a kaqqiyo wode, maallado heezzu saate.  <span class="verse" id="V26">26&#160;</span>Eti, “Aihudatu kawuwaa” yaagidi a mootiyo xifatiyaa xaafi wottidosona.  <span class="verse" id="V27">27&#160;</span>Yesuusaara naa77u panggata issuwaa appe ushachcha baggaara, qassi issuwaa appe haddirssa baggaara masqqaliyaa bolli misimaariyan xishidi kaqqidosona.  <span class="verse" id="V28">28&#160;</span>Xoossaa maxaafai, “Iitabaa oottida asatuura i paidettiis” yaagiyoogee polettiis. </div><div class='p'> <span class="verse" id="V29">29&#160;</span>Ogiyaara aadhdhiya asai Yesuusa karidi, ba huuphiyaa qaattiiddi cayiis; “A77a! Beeta Maqidasiyaa qolada heezzu gallassa giddon keexxiyaagoo, ne huuphiyaa ashsha;  <span class="verse" id="V30">30&#160;</span>ane masqqaliyaa bollappe wodhdha” yaagiis. </div><div class='p'> <span class="verse" id="V31">31&#160;</span>Hegaadankka qeese halaqati higgiyaa tamaarissiyaageetuura issippe Yesuusa bolli qilliiccidi, hagaadan yaagidosona; “Harata ashshiis; shin bana ashshanau danddayenna;  <span class="verse" id="V32">32&#160;</span>nuuni be7idi ammanana mala, Kiristtoosi Israa7eela kawoi, ane masqqaliyaa bollappe ha77i wodhdho” yaagidosona. Qassi harai atto, aara masqqaliyaa bolli misimaariyan xishettidi kaqettidaageetikka a bolli qilliiccidosona. </div><div class='s'>Yesuusa Haiquwaa </div><div class='r'>(Maatiyoosa 27:45-56; Luqaasa 23:44-49; Yohaannisa 19:28-30) </div><div class='p'> <span class="verse" id="V33">33&#160;</span>Usuppun saateppe doommidi, uddufun saate gakkanaassi, biitta ubbai xumiis.  <span class="verse" id="V34">34&#160;</span>Uddufun saatiyan Yesuusi ba qaalaa xoqqu oottidi, “Elohee, Elohee, laamaa sabaqitaanii?” yaagiis. Hegaa giyoogee, “Ta Xoossau, ta Xoossau, tana aissi aggadii?” giyoogaa. </div><div class='p'> <span class="verse" id="V35">35&#160;</span>Hegan eqqida asaappe issoi issoi hegaa siyidi, “Be7ite; Eelaasa xeesees” yaagiis.  <span class="verse" id="V36">36&#160;</span>He asaappe issoi woxxidi, gombbilla mala ispponjjiyan caala woine eessaa kunttiis; hegaa shombboqo gatimaa xeeran wottidi, “Nanggite; Eelaasi masqqaliyaappe a wottanau yaanaakkonne ane be7oos” yaagiiddi Yesuusa doonaakko ushshanau shiishshiis. </div><div class='p'> <span class="verse" id="V37">37&#160;</span>SHiishshin Yesuusi ba qaalaa xoqqu ootti waassidi, haiqqi bayiis. </div><div class='p'> <span class="verse" id="V38">38&#160;</span>Beeta Maqidasiyan kaqettida magalashoi qommoppe duge gakkanaassi, naa77u kiyidi pooshetti wodhdhiis.  <span class="verse" id="V39">39&#160;</span>Masqqaliyaappe sintta baggaara hegan eqqida issi mato halaqai, hegaa keenaa Yesuusi waassidi haiqqidoogaa be7ido wode, “Ha bitanee tumu Xoossaa Na7aa” yaagiis. </div><div class='p'> <span class="verse" id="V40">40&#160;</span>Hegan haahuwan eqqidi xeelliya amarida maccaasati de7oosona; eta giddon Magddala giyo katamaappe yiida Mairaama, kaaluwaa Yaaqoobanne Yoosa aayyiyaa Mairaamanne Salooma de7oosona.  <span class="verse" id="V41">41&#160;</span>He macca asati Yesuusi Galiilan de7iyo wode, a kaallidaageetanne a maaddidaageeta; qassi Yesuusaara issippe Yerusalaame biida hara daro macca asati hegan de7oosona. </div><div class='s'>Yesuusa Mooguwaa </div><div class='r'>(Maatiyoosa 27:57-61; Luqaasa 23:50-56; Yohaannisa 19:38-42) </div><div class='p'> <span class="verse" id="V42">42-43&#160;</span>Sa7ai omarido wode, yaa7aa asan bonchchettida issi Yooseefa giyo bitanee, Xoossaa kawotettai yaanaagaa naagi uttidaagee, Armmaatiyaasa giyo katamaa asi yiis; he gallassai wonttetta Sambbataayyo giigettiyo gallassa gidido gishshau, Yooseefi xalidi PHilaaxoosakko biidi, Yesuusa ahaa ekkanau woossiis.  <span class="verse" id="V44">44&#160;</span>PHilaaxoosi Yesuusi haiqqidoogaa siyido wode garamettiis; mato halaqaa xeesidi, “I haiqqoosappe gam77idee?” yaagidi oichchiis.  <span class="verse" id="V45">45&#160;</span>PHilaaxoosi Yesuusi haiqqidoogaa mato halaqaappe siyidi, a ahaa Yooseefayyo imissiis.  <span class="verse" id="V46">46&#160;</span>Yooseefi moogo afalaa shammiis; Yesuusa ahaa masqqaliyaappe wottidi, afalan xaaxidi, shuchchaa woocido asa moogiyo gonggoluwaa giddon a ahaa wottiis; qassi he gonggoluwaa doonan gita shuchchaa gonddorssidi wottiis.  <span class="verse" id="V47">47&#160;</span>Magddala katamaappe yiida Mairaamanne Yoosa aayyiyaa Mairaama Yesuusa ahaa eti awan wottiyaakko be7oosona. </div><ul class='tnav'>
<li><a href='index.htm'>Marqqoosa</a></li>
<li><a href='MRK14.htm'>&lt;</a></li>
<li><a href='MRK.htm'>15</a></li>
<li><a href='MRK16.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
