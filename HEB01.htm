<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Ibraawe 1</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Ibraawe</a></li>
<li><a href='PHM01.htm'>&lt;</a></li>
<li><a href='HEB.htm'>1</a></li>
<li><a href='HEB02.htm'>&gt;</a></li>
</ul>
<div class="main">
<div class='mt'>PHauloosi Ibraawe Asaassi Xaafido Kiitaa </div><div class='is'>Gidduwaa Erissuwaa </div><div class='ip'>Ha kiitai xaafettidoogee wolqqaama tuggai gakkin, ammanuwaa agganau matida ammaniya asatussa. Xaafee Xoossai banatettaa wurssetta qonccettaa qonccissidoi tumu oge gidiya, Yesuus Kiristtoosa baggaara gidiyoogaa bessidi, hageeti ammaniyaageeti bantta ammanuwan minnana mala, eta minttettees. I hegaa oottiiddi heezzu tumata gitayidi bessees: </div><div class='io'>1. Ba ekkido metuwaa baggaara Aawaassi tumu azazettida Yesuusi Xoossaayyo merinaa Na7a. I Xoossaa Na7a gidido gishshau, Gal77a Maachchaa wode hananabaa yootidaageetuppe, kiitanchchatuppenne, harai attin, Muuseppekka keehi aadhdhiyaagaa. </div><div class='io'>2. Yesuusi Gal77a Maachchaa qeesetuppe keehi aadhdhiya, merinaa qeese gidiyoogaa Xoossai ba huuphen awaajjiis. </div><div class='io'>3 Yesuusa baggaara ammaniyaagee nagaraappe, yashshaappenne haiquwaappe attees. Yesuusi qeesetu ubbatu halaqa gidiyoogaadan, asaayyo tumu atotettaa immees; atotettai kase Ibraawetu ammanuwaa wogatuuninne mehetu yarshshotun eeshodan beettees; shin i ha77i tumaa oottiis. </div><div class='ip'>Xaafee Israa7eela asaa taarikiyan daro erettida asaa ammanuwaa leemisodan go7ettidi (miraafiyaa 11), ha maxaafaa nabbabiya asati bantta ammanuwan minnanaadan hassayissees. Hegaadankka, miraafiyaa 12n nabbabiyaageeti bantta aifiyan Yesuusa tishshi ootti xeellidi, bantta ammanuwan minnanaadaaninne ai qommo metoinne waayeenne gakkikkokka, eti genccanaadan zorees. Wurssettan qassi zore qaalaanne akeekisso qaalaa immidi, qofaa wurssees.  
</div><div class='chapterlabel' id="V0"> 1</div><div class='s'>Xoossai Ba Na7aa Baggaara Haasayiis </div><div class='p'> <span class="verse" id="V1">1&#160;</span>Xoossai beni wode, nu aawatuyyo hananabaa yootiyaageetu baggaara dumma dumma ogiyaaninne daro wodiyan haasayiis.  <span class="verse" id="V2">2&#160;</span>SHin ha wurssetta wodiyan, ubbabaa a laatissidi, sa7aa a baggaara medhdhido ba Na7aa baggaara nuuyyo haasayiis.  <span class="verse" id="V3">3&#160;</span>Na7ai Xoossaa bonchcho poo7uwaa phoolees; qassi muleerakka a meretaa ekkidi, ba wolqqaama qaalan ha sa7aa naagees; yaatidi asaa nagaraappe geeshshidi, Ubbaappe Bolla Xoossaappe ushachcha baggaara saluwan uttiis. </div><div class='s'>Xoossaa Na7ai Kiitanchchatuppe Bolla </div><div class='p'> <span class="verse" id="V4">4&#160;</span>Xoossai ayyo immido sunttatettai kiitanchchatuugaappe xoqqa gidiyoogaadankka, etappe a keehi xoqqu oottiis.  <span class="verse" id="V5">5&#160;</span>Aissi giikko, Xoossai ba kiitanchchatuppe oona, </div><div class='q'>“Neeni ta Na7aa; </div><div class='q2'>taani hachchi neeyyo aawa gidaas” </div><div class='m'>giidee? Woi qassi oona, </div><div class='q'>“Taani ayyo aawa gidana; </div><div class='q2'>ikka taayyo na7a gidana” </div><div class='m'>giidee?  <span class="verse" id="V6">6&#160;</span>Qassi Xoossai ba baira Na7aa ha sa7aa yeddana haniiddi, “Ta kiitanchchati ubbatikka ayyo goinnona” yaagiis.  <span class="verse" id="V7">7&#160;</span>Xoossai kiitanchchatubaa haasayiiddi, </div><div class='q'>“Taani ta kiitanchchata carkko kessais; </div><div class='q2'>qassi ta ashkkaratakka tama laco kessais” </div><div class='m'>yaagees.  <span class="verse" id="V8">8&#160;</span>SHin ba Na7aabaa haasayiiddi, </div><div class='q'>“Xoossau, ne kawotaa araatai </div><div class='q2'>meri merinau de7ees. </div><div class='q'>Ne kawotaa xam77aikka </div><div class='q2'>xillotettaa xam77aa. </div><div class='q'> <span class="verse" id="V9">9&#160;</span>Neeni xillotettaa siiqadasa; </div><div class='q2'>naaquwaa ixxadasa. </div><div class='q'>Xoossai, ne Xoossai nena </div><div class='q2'>ne laggetuppe aattidi, </div><div class='q'>ufaissa zaitiyaa tiyidoogee hegaassa” </div><div class='m'>yaagees.  <span class="verse" id="V10">10&#160;</span>Xoossai hagaadan yaagees; </div><div class='q'>“Godau, koiro neeni sa7aa medhdhadasa; </div><div class='q2'>saluwaakka ne kushiyan medhdhadasa. </div><div class='q'> <span class="verse" id="V11">11&#160;</span>Hegeeti ubbai xayana; </div><div class='q2'>shin neeni de7ana. </div><div class='q'>Eti ubbaikka afaladan wurana. </div><div class='q'> <span class="verse" id="V12">12&#160;</span>Neeni eta iirichchodan dakkoyana; </div><div class='q2'>qassi eti afaladan laamettana. </div><div class='q'>SHin neeni nenakka; </div><div class='q2'>ne laittai mulekka wurenna” </div><div class='m'>yaagees.  <span class="verse" id="V13">13&#160;</span>SHin Xoossai ba kiitanchchatuppe issuwaanne, </div><div class='q'>“Taani ne morkketa neeni </div><div class='q2'>tohuwan yedhdhiyoobaa oottana gakkanaassi, </div><div class='q'>hagan taappe ushachcha baggan utta” </div><div class='m'>gibeenna.  <span class="verse" id="V14">14&#160;</span>Kiitanchchati ubbai Xoossau oottanaunne atotettaa demmana asata maaddanau Xoossai kiittido ayyaanata gidokkonaayye? </div><ul class='tnav'>
<li><a href='index.htm'>Ibraawe</a></li>
<li><a href='PHM01.htm'>&lt;</a></li>
<li><a href='HEB.htm'>1</a></li>
<li><a href='HEB02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
