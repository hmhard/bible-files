<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Qoodaabaa 3</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Qoodaabaa</a></li>
<li><a href='NUM02.htm'>&lt;</a></li>
<li><a href='NUM.htm'>3</a></li>
<li><a href='NUM04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Aaroona Attuma Naata </div><div class='p'> <span class="verse" id="V1">1&#160;</span>GODAI Siinaa Deriyaa bollan Muuseera haasayido wode de7iya Aaroonanne Muuse keettaa asai hagaappe kaallidi xaafettidaagaa.  <span class="verse" id="V2">2&#160;</span>Aaroona attuma naatu sunttai bairai Nadaaba, Abiiha, El77aazaranne Itaamaara.  <span class="verse" id="V3">3&#160;</span>He Aaroona attuma naati ubbai qeese gididi oottanau tiyettidi sunttettidosona.  <span class="verse" id="V4">4&#160;</span>SHin eta giddoppe Nadaabinne Abiihu Siinaa Bazzuwan GODAI azazibeenna tamaa yarshshidi, GODAA sinttan haiqqidosona; etau na7i baawa. Hegaa gishshau, eta aawai Aarooni paxa de7ido laitta ubban El77aazaranne Itaamaara xalaalai qeese gididi oottidosona. </div><div class='s'>Leewati Qeeseta Maaddanau Sunttettidosona </div><div class='p'> <span class="verse" id="V5">5&#160;</span>GODAI Muusa hagaadan yaagiis;  <span class="verse" id="V6">6&#160;</span>“Leewata haa ekkada ya; ehaada qeesiyaa Aaroona maaddana mala, eta a sintti shiishsha.  <span class="verse" id="V7">7&#160;</span>Eti Aaroonaunne Israa7eela maabarau ubbau Xoossaa Dunkkaaniyaa sinttan dumma dumma oosuwaa oottona.  <span class="verse" id="V8">8&#160;</span>Eti Xoossaa Dunkkaaniyan de7iya miishsha ubbaa aawatettaa ekkona; ekkidi Israa7eela asaa gishshaa Xoossaa Dunkkaaniyan ooso ubbaa eti oottona.  <span class="verse" id="V9">9&#160;</span>Neeni Leewata Aaroonanne a attuma naata maaddanaadan suntta; eti Israa7eela giddoppe muleera Aaroonayyo imettidosona.  <span class="verse" id="V10">10&#160;</span>Aaroonanne a attuma naata qeese oottada suntta. Etappe hara asi ooninne Xoossaa Dunkkaaniyaakko shiiqikko, haiqqo” yaagiis. </div><div class='p'> <span class="verse" id="V11">11&#160;</span>Qassi GODAI Muusa hagaadan yaagiis;  <span class="verse" id="V12">12&#160;</span>“Taani Israa7eelatu maccaasai baira yeliyo attuma naatu ubbaa gishshaa Israa7eelatu giddoppe Leewata ekkaas. Leewati tabaa;  <span class="verse" id="V13">13&#160;</span>aissi giikko, baira yelettida ubbai tabaa. Taani Gibxxe biittan baira yelettidabaa ubbaa worido gallassan, Israa7eelatun baira yelettidabaa ubbaa, asa gidin, mehe gidin, taayyo dummayaas; eti tabaa gidana. Taani GODAATTENNEE” yaagiis. </div><div class='s'>Leewatu Qoodaabaa </div><div class='p'> <span class="verse" id="V14">14&#160;</span>Qassikka GODAI Muusa Siinaa Bazzuwan,  <span class="verse" id="V15">15&#160;</span>“Neeni Leewata eta so asan asaaninne eta yaran yaran qooda; yelettoosappe issi aginanne hegaappe bollaara de7iya attumaageeta ubbaa qooda” yaagiis.  <span class="verse" id="V16">16&#160;</span>Yaagin GODAI azazidoogaadan, Muusee eta qoodiis. </div><div class='p'> <span class="verse" id="V17">17&#160;</span>Leewa attuma naati Gershshoona, Qahaatanne Maraara.  <span class="verse" id="V18">18&#160;</span>Gershshoona attuma naati Liibinanne SHim77a.  <span class="verse" id="V19">19&#160;</span>Qahaata attuma naati Amiraama, Yixihaara, Kebroonanne Uzzi7eela.  <span class="verse" id="V20">20&#160;</span>Maraara attuma naati qassi Maahilanne Musha. Leewatu maizza aawati hageeta. </div><div class='p'> <span class="verse" id="V21">21&#160;</span>Liibina yaratinne SHim77a yarati Gershshoona zareta.  <span class="verse" id="V22">22&#160;</span>Etappe qoodin, yelettoosappe issi aginanne hegaappe bollaara de7iya attumaageeti muleera 7,500.  <span class="verse" id="V23">23&#160;</span>Gershshoona yarati Xoossaa Dunkkaaniyaappe guyye arggo baggaara dunkkaanoosona.  <span class="verse" id="V24">24&#160;</span>Gershshoona yaratu so asaa halaqai Laa7eela na7aa Eliyasaafa.  <span class="verse" id="V25">25&#160;</span>Gershshoona yarati Xoossaa Dunkkaaniyaa, Dunkkaaniyaa kammiyoobata, geliyoosa magalashuwaa,  <span class="verse" id="V26">26&#160;</span>dabaabaa magalashota, Xoossaa Dunkkaaniyaanne yarshshiyoosaa yuushuwan de7iya dabaabaa geliyoosan magalashuwaa, wodorotanne eta go77aara gaittiyaabata ubbabaa aawatettaa ekkoosona. </div><div class='p'> <span class="verse" id="V27">27&#160;</span>Amiraama yarati, Yixihaara yarati, Kebroona yaratinne Uzzi7eela yarati Qahaata zareta.  <span class="verse" id="V28">28&#160;</span>Yelettoosappe issi aginanne hegaappe bollaara de7iya attumaageeti muleera 8,600. Qahaata yarati Xoossaa Dunkkaaniyaa aawatettaa ekkoosona.  <span class="verse" id="V29">29&#160;</span>Qahaata yarati Xoossaa Dunkkaaniyaappe tohossa baggaara dunkkaanoosona.  <span class="verse" id="V30">30&#160;</span>Qahaata yaratu so asaa halaqai Uzzi7eela na7aa Elxxaafaana.  <span class="verse" id="V31">31&#160;</span>Eti Taabootaa, xaraphpheezaa, xomppiyaa wottiyo ballaa, yarshshiyoosaa, ixaanaa cuwayiyo saaxiniyaa, oottiyo wode go7ettiyo Xoossaa Dunkkaaniyaa miishshata, magalashuwaanne eta go77aara gaittiyaabata ubbabaa aawatettaa ekkoosona. </div><div class='p'> <span class="verse" id="V32">32&#160;</span>Leewatu halaqatu halaqai qeesiyaa Aaroona na7aa El77aazara; Geeshsha Sohuwau aawatiyaageetu bolli i sunttettiis. </div><div class='p'> <span class="verse" id="V33">33&#160;</span>Maahila yaratinne Musha yarati Maraara zareta.  <span class="verse" id="V34">34&#160;</span>Etappe qoodin, yelettoosappe issi aginanne hegaappe bollaara de7iya attumaageeti muleera 6,200.  <span class="verse" id="V35">35&#160;</span>Maraara yaratu so asaa halaqai Abihaila na7aa Xurii7eela. Maraara yarati Xoossaa Dunkkaaniyaappe huuphessa baggaara dunkkaanoosona.  <span class="verse" id="V36">36&#160;</span>Maraara yarati Dunkkaaniyaa xagaageta, hiraqota, tuussata, gedeta, he oosuwaassi koshshiya miishshata ubbaanne eta go77aara gaittiyaabata ubbaa aawatettaa ekkoosona.  <span class="verse" id="V37">37&#160;</span>Hegaa bollikka gujjidi, yuushuwan de7iya dabaabaa tuussatanne eta gedeta, xishetanne wodorota aawatettaa ekkoosona. </div><div class='p'> <span class="verse" id="V38">38&#160;</span>Qassi Xoossaa Dunkkaaniyaappe sintta arshsho baggaara Muusee, Aarooninne a attuma naati dunkkaanoosona. Eti Israa7eelatu gishshaa Xoossaa Dunkkaane giddon oottiyo oosuwaa aawatettaa ekkoosona. Hara asi Xoossaa Dunkkaaniyaakko shiiqikko, haiqqo. </div><div class='p'> <span class="verse" id="V39">39&#160;</span>GODAI azazin, Muuseenne Aarooni qoodido attuma Leewati, yelettoosappe issi aginanne hegaappe bollaara de7iya attumaageeti muleera 22,000. </div><div class='s'>Baira Yelettida Israa7eelatu Gishshaa Leewati Ekettidosona </div><div class='p'> <span class="verse" id="V40">40&#160;</span>GODAI Muusa, “Israa7eelatu baira attuma naata, yelettoosappe issi aginanne hegaappe bollaara de7iyaageeta ubbaa qooda; qoodada eta sunttaa xaafa.  <span class="verse" id="V41">41&#160;</span>Israa7eelatun baira yelettida ubbaa gishshaa Leewata taayyo ekka; qassi Israa7eelatu mehiyan baira yelettida ubbaa gishshaa Leewatu mehiyaa taayyo ekka. Taani GODAATTENNEE” yaagiis.  <span class="verse" id="V42">42&#160;</span>Yaagin Muusee GODAI a azazidoogaadan, Israa7eelatun baira yelettida ubbaa qoodiis.  <span class="verse" id="V43">43&#160;</span>Yelettoosappe issi aginanne hegaappe bollaara de7iya baira yelettida attumaageeti, sunttaikka xaafettidoogeeti muleera 22,273. </div><div class='p'> <span class="verse" id="V44">44&#160;</span>GODAI Muusa qassikka hagaadan yaagiis;  <span class="verse" id="V45">45&#160;</span>“Leewata Israa7eela attumaageetu ubbaa gishshaa ekka; Leewatu meheta Israa7eelatu mehetu gishshaa ekka; Leewati tabaa gidana. Taani GODAATTENNEE.  <span class="verse" id="V46">46&#160;</span>Leewatu qoodaappe dariya 273 baira gididi yelettida Israa7eela attuma naata wozanau,  <span class="verse" id="V47">47&#160;</span>issuwaassi issuwaassi ichchashu xaqara biraa Xoossaa Dunkkaaniyan eriyo meezaanaa likkiyan ekka.  <span class="verse" id="V48">48&#160;</span>Palahida Israa7eelata woziyo he miishshaa Aaroonayyoonne a attuma naatuyyo imma” yaagiis.  <span class="verse" id="V49">49&#160;</span>Yaagin Muusee, Leewatun wozettidaageetuppe palahidaageeta woziyo miishshaa shiishshiis.  <span class="verse" id="V50">50&#160;</span>Baira yelettida Israa7eelatuppe 1,365 xaqara biraa Xoossaa Dunkkaaniyan eriyo meezaanaa likkiyan i shiishshiis;  <span class="verse" id="V51">51&#160;</span>shiishshidi GODAI azazido azazuwaadan, Muusee woziyo miishshaa Aaroonayyoonne a attuma naatuyyo immiis. </div><ul class='tnav'>
<li><a href='index.htm'>Qoodaabaa</a></li>
<li><a href='NUM02.htm'>&lt;</a></li>
<li><a href='NUM.htm'>3</a></li>
<li><a href='NUM04.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
