<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Maatiyoosa 11</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Maatiyoosa</a></li>
<li><a href='MAT10.htm'>&lt;</a></li>
<li><a href='MAT.htm'>11</a></li>
<li><a href='MAT12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>Xammaqiya Yohaannisappe Kiitettida Asata </div><div class='r'>(Luqaasa 7:18-35) </div><div class='p'> <span class="verse" id="V1">1&#160;</span>Yesuusi ba tammanne naa77u erissiyo ashkkarata azaziyoogaa polido wode, hegaappe denddidi, katamatun tamaarissanaunne yootanau biis. </div><div class='p'> <span class="verse" id="V2">2&#160;</span>Xammaqiya Yohaannisi qasho keettan de7iiddi, Yesuusi oottidobaa siyidi, ba erissiyo ashkkaratuppe akko kiittidi,  <span class="verse" id="V3">3&#160;</span>“Yaanaagee neneeyye? Woi nuuni haraa naaganee?” yaagidi oichchiis. </div><div class='p'> <span class="verse" id="V4">4&#160;</span>Oichchin Yesuusi zaaridi, etayyo hagaadan yaagiis; “Biidi intte be7iyoogaanne siyiyoogaa Yohaannisau yootite;  <span class="verse" id="V5">5&#160;</span>qooqeti xeelloosona; wobbeti hemettoosona; inchchirichchai oiqqidoogeeti paxoosona; tulleti siyoosona; haiqqidaageeti denddoosona; hiyyeesati wonggeliyaa mishiraachchuwaa siyoosona.  <span class="verse" id="V6">6&#160;</span>Tana sirenna urai anjjettidaagaa” yaagiis. </div><div class='p'> <span class="verse" id="V7">7&#160;</span>Yohaannisi erissiyo ashkkarati guyye simmidi biishin, Yesuusi Yohaannisabaa shiiqida asaassi hagaadan yaagidi haasayiis; “Ai be7anau bazzo kiyidetii? Carkkoi qaattiyo shombboquwaa be7anau kiyidetiiyye?  <span class="verse" id="V8">8&#160;</span>Yaatin, ai be7anau kiyidetii? Lo77iya maayuwaa maayida bitaniyaa be7anau kiyidetiiyye? Lo77iya maayuwaa maayiyaageeti kawotu keettan de7oosona.  <span class="verse" id="V9">9&#160;</span>Yaatin, ai be7anau kiyidetii? Hananabaa yootiyaagaa be7anau kiyidetii? Ee, taani intteyyo odais; hananabaa yootiyaagaappekka aadhdhiyaagaa be7ideta.  <span class="verse" id="V10">10&#160;</span>Aissi giikko, Xoossaa maxaafan, </div><div class='q'>‘Xoossai, “Be7a, ta kiittiyoogaa </div><div class='q2'>taani neeppe sinttau yeddana. </div><div class='q'>I neeyyo ogiyaa kessana” yaagees’ </div><div class='m'>geetettidi Yohaannisabai xaafettiis.  <span class="verse" id="V11">11&#160;</span>Taani intteyyo tumaa odais; aayee uluwaappe yelettida asa ubban Xammaqiya Yohaannisappe aadhdhiya ooninne de7ibeenna; shin saluwaa kawotettan ubbaappe laafiyaageekka appe aadhdhana.  <span class="verse" id="V12">12&#160;</span>Xammaqiya Yohaannisa wodiyaappe doommidi, hachchi gakkanaashin, saluwaa kawotettai daro naaqettees; wolqqaama asati wolqqan a ekkoosona.  <span class="verse" id="V13">13&#160;</span>Aissi giikko, hananabaa yootiya ubbatinne Muuse higgee Yohaannisa wode gakkanaashin, kawotettaabaa haasayidosona;  <span class="verse" id="V14">14&#160;</span>intte eta kiitaa ammananabaa gidikko, yaana giido Eelaasi ha Yohaannisa.  <span class="verse" id="V15">15&#160;</span>Simmi siyiya haitti de7iyoogee siyo! </div><div class='p'> <span class="verse" id="V16">16&#160;</span>“SHin taani ha wodiyaa asaa aibiira leemisoo? Eti qocan uttiya naata milatoosona; eti bantta laggeta xeesidi,  <span class="verse" id="V17">17&#160;</span>‘Nuuni intteyyo cachcha zayiyaa punnida; shin duribeekketa; yeeho yettaakka kessida; shin yeekkibeekketa’ yaagoosona.  <span class="verse" id="V18">18&#160;</span>Aissi giikko, Yohaannisi xoomiiddinne woine eessa uyennan yin eti, ‘A bolli xalahee de7ees’ yaagidosona.  <span class="verse" id="V19">19&#160;</span>Taani, Asa Na7ai, maiddanne uyaidda yin, eti tana, ‘Ha yoraanne woine eessaa uyiyaagaa be7ite; giiraa ekkiyaageetuuranne nagaranchchatuura siiqettees’ yaagoosona; shin Xoossaa aadhdhida eratettai ba oosuwan tuma gididi beettees” yaagiis. </div><div class='s'>Ammanennan Ixxido Gishshau Walasettida Katamata </div><div class='r'>(Luqaasa 10:13-15) </div><div class='p'> <span class="verse" id="V20">20&#160;</span>Hegaappe guyyiyan, Yesuusi ba malaataappe dariya baggaa oottido katamatun de7iya asai bantta nagaraappe simmibeenna gishshau, eta hagaadan yaagidi, boruwaa doommiis;  <span class="verse" id="V21">21&#160;</span>“Koraaziine katamau, neeyyo aayye7ana; Beetasaida katamau, neeyyookka aayye7ana; aissi giikko, intte bolli Xoossai oottido malaatai Xiiroosa katamaaninne Sidoona kataman oosettidobaa gidiyaakko, eti waaruwaa maayidi, bidinttaa tisttettidi, beni bantta nagaraappe simmanaagaa shin.  <span class="verse" id="V22">22&#160;</span>Taani intteyyo odais; pirddaa gallassi Xoossai intteppe Xiiroosa katamaunne Sidoona katamau pirddaa kehissana.  <span class="verse" id="V23">23&#160;</span>Qassi Qifirinaahooma katamau, neeni saluwaa pude xoqqu gaanau koyadii? Neeni Si7ooliyaa duge yegettana; aissi giikko, ne bolli Xoossai oottido malaatai Sadooma kataman oosettidobaa gidiyaakko, Sadooma katamai hachchi gakkanaassikka de7anaagaa shin.  <span class="verse" id="V24">24&#160;</span>Taani intteyyo odais; pirddaa gallassi Xoossai neeppe Sadoomayyo pirddaa kehissana” yaagiis. </div><div class='s'>Kiristtoosan SHemppuwaa Demmiyoogaa </div><div class='r'>(Luqaasa 10:21-22) </div><div class='p'> <span class="verse" id="V25">25&#160;</span>Yesuusi he wode zaaridi, hagaadan yaagiis; “Ta Aawau, saluwaa sa7aa Godau, neeni hagaa aadhdhida eranchchatuppenne akeekanchchatuppe genttada, erenna naatussi qonccissido gishshau, nena galatais;  <span class="verse" id="V26">26&#160;</span>ee ta Aawau, aissi giikko, hagee ne shenedan oosettiis. </div><div class='p'> <span class="verse" id="V27">27&#160;</span>“Ta Aawai taassi ubbabaa immiis; Aawaappe harai Na7aa erenna; Na7aappenne Na7ai Aawaa bessanau koyiyo asatuppe attin, harai Aawaa erenna. </div><div class='p'> <span class="verse" id="V28">28&#160;</span>“Daafuranchchatoo, deexuwaa tookkiyaageetoo, ubbati taakko haa yiite; taani inttena shemppissana.  <span class="verse" id="V29">29&#160;</span>Taani ashkkenne wozanappe kauyyiyaagaa gidido gishshau, ta qambbaran waaxettite; taappe tamaarite; intte shemppuwaukka intte shemppo demmana.  <span class="verse" id="V30">30&#160;</span>Aissi giikko, ta qambbarai giiga; qassi taani inttena toossidoogeekka kaushsha” yaagiis. </div><ul class='tnav'>
<li><a href='index.htm'>Maatiyoosa</a></li>
<li><a href='MAT10.htm'>&lt;</a></li>
<li><a href='MAT.htm'>11</a></li>
<li><a href='MAT12.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
