<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Doomettaabaa 22</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Doomettaabaa</a></li>
<li><a href='GEN21.htm'>&lt;</a></li>
<li><a href='GEN.htm'>22</a></li>
<li><a href='GEN23.htm'>&gt;</a></li>
</ul>
<div class="main">
 
<div class='chapterlabel' id="V0"> 22</div><div class='s'>Yisaaqa Baayyo Yarshshanaadan Xoossai Abrahaama Azaziis </div><div class='p'> <span class="verse" id="V1">1&#160;</span>Hegaappe simmin, Xoossai Abrahaama paacciis; i a, “Abrahaamaa” yaagidi xeesiis. </div><div class='p'>Xeesin i, “Yee” yaagidi koyiis. </div><div class='p'> <span class="verse" id="V2">2&#160;</span>Koyin Xoossai, “Neeni siiqiyo ne mexi issi na7aa Yisaaqa ekkada, Mooriyaa giyo biitti ba; baada yan taani neeyyo yootiyo issi deriyaa bollan a xuuggiyo yarshsho oottada taayyo yarshsha” yaagiis. </div><div class='p'> <span class="verse" id="V3">3&#160;</span>Yaagin wonttetta gallassi Abrahaami guuran denddidi, ba hariyaa caaniis; ba ashkkaratuppe naa77aanne ba na7aa Yisaaqa banaara ekkidi, xuuggiyo yarshshuwaayyo gidiya mittaa qeri ekkidi, Xoossai ayyo yootidosaa baanau denddiis.  <span class="verse" id="V4">4&#160;</span>Biiddi heezzantta gallassi Abrahaami xoqqu giidi, he sohuwaa haahuwan be7iis.  <span class="verse" id="V5">5&#160;</span>Abrahaami ba ashkkarata, “Ha hariyaara hagan de7ishshite; taaninne ta na7ai yaa biidi Xoossaassi goinnidi, inttekko simmana” yaagiis. </div><div class='p'> <span class="verse" id="V6">6&#160;</span>Abrahaami yarshshuwaa mittaa denttidi, ba na7aa Yisaaqa toossiis; toossidi tamaanne billamaa i baayyo oiqqiis. Eti naa77ai issippe biishin,  <span class="verse" id="V7">7&#160;</span>Yisaaqi ba aawaa Abrahaama, “Ta aawau” yaagiis. </div><div class='p'>Yaagin Abrahaami, “Yee, ta na7au” yaagiis. </div><div class='p'>Yaagin i, “Tamainne mittai hageeho; shin xuuggidi yarshshiyo dorssa mari awaanee?” yaagiis. </div><div class='p'> <span class="verse" id="V8">8&#160;</span>Yaagin Abrahaami, “Ta na7au, xuuggidi yarshshiyo dorssa maraa Xoossai baayyo immana” yaagiis. Yaanin eti naa77ai issippe biidosona. </div><div class='p'> <span class="verse" id="V9">9&#160;</span>Eti Xoossai ayyo yootido sohuwaa gakkido wode, Abrahaami yarshshuwaa yarshshiyoosaa yan gimbbidi, mittaa dacaa yeggiis; ba na7aa Yisaaqa qachchidi, he mittaa bollan zin77issiis.  <span class="verse" id="V10">10&#160;</span>Zin77issidi Abrahaami ba na7aa shukkanau ba kushiyaa yeddidi billamaa ekkiis.  <span class="verse" id="V11">11&#160;</span>SHin GODAA kiitanchchai saluwaappe a, “Abrahaamaa, Abrahaamaa” yaagidi xeesiis. </div><div class='p'>Xeesin i, “Yee” giidi koyiis. </div><div class='p'> <span class="verse" id="V12">12&#160;</span>Koyin a, “Na7aa bollan ne kushiyaa wottoppa; a ainne oottoppa; neeni ne mexi issi na7aakka tana diggabeenna gishshau, neeni Xoossau yayyiyaagaa gidiyoogaa taani ha77i erais” yaagiis. </div><div class='p'> <span class="verse" id="V13">13&#160;</span>Yaagin Abrahaami xoqqu gi xeellidi, hegan dorssa issoi kacee buuran geli qaxetti uttidoogaa be7iis. Abrahaami biidi he dorssaa ekkidi, ba na7aa gishshaa xuuggiyo yarshsho oottidi yarshshi bayiis.  <span class="verse" id="V14">14&#160;</span>Hegaa gishshau Abrahaami, “GODAI immana” yaagidi he sohuwaa sunttiis; hachchi gakkanaashinkka haisee, “GODAA deriyan imettana” geetettees. </div><div class='p'> <span class="verse" id="V15">15&#160;</span>GODAA kiitanchchai saluwaappe naa77anttidi Abrahaama xeesidi yaagiis;  <span class="verse" id="V16">16&#160;</span>“GODAI, ‘Hagaadan yaagada neeyyo taani ta huuphiyan caaqqais; neeni hagaa oottido gishshaunne ne mexi issi na7aakka tana diggabeenna gishshau,  <span class="verse" id="V17">17&#160;</span>taani nena tumu anjjana; ne zerettaakka taani saluwaa xoolinttiyaa keenanne abbaa doona shafiyaa keeni oottada corayana. Ne zerettati bantta morkketu katamata laattana.  <span class="verse" id="V18">18&#160;</span>Neeni taayyo azazettido gishshau, ha sa7aa kawotettati ubbai ne zerettaa baggaara anjjettana’ yaagees” yaagiis. </div><div class='p'> <span class="verse" id="V19">19&#160;</span>Hegaappe guyyiyan, Abrahaami ba ashkkaratukko simmin, eti ubbai issippe Berssaabeha denddidi biidosona. Abrahaami Berssaabehan de7iis. </div><div class='s'>Naakoora Yeletaa </div><div class='p'> <span class="verse" id="V20">20&#160;</span>Hegaappe simmin Abrahaamassi, “Milkka ne ishaa Naakoorayyo naata yelaasu;  <span class="verse" id="V21">21&#160;</span>etinne bairai Uuxa; Uuxa ishati Buuza,  <span class="verse" id="V22">22&#160;</span>Araama aawaa Qamu7eela, Keesada, Haazo, Pilddaasha, Yidilaafanne Baatu7eela.  <span class="verse" id="V23">23&#160;</span>Hageeta ha hosppun naatakka Milkka Abrahaama ishaa Naakoorayyo yelaasu; Baatu7eeli Ribiqo yeliis.  <span class="verse" id="V24">24&#160;</span>Raa7uma giyo a kaadumatiyaa qassi Xebaaha, Gahaama, Tahaashanne Maa7ika yelaasu” yaagidi yootidosona. </div><ul class='tnav'>
<li><a href='index.htm'>Doomettaabaa</a></li>
<li><a href='GEN21.htm'>&lt;</a></li>
<li><a href='GEN.htm'>22</a></li>
<li><a href='GEN23.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
